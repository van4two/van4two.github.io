---
layout: post
title: Telemark
#date: 2022-08-05 20:30:00
category: norway
tags: lago traghetto campagna nuotare
---

{% include img.html img="IMGP3235 - baneheia.jpg" cap="Il primo dei laghetti del parco Baneheia che si raggiunge dal parcheggio. Subito oltre si trovano piccoli capanni con bagni compost ben tenuti" %}

Partiamo da Den Haag sabato mattina presto. L’itinerario prevede di attraversare l’Olanda, la Germania e la Danimarca per arrivare ad [Hirtshals](https://en.wikipedia.org/wiki/Hirtshals){:target="_blank"}, sulla punta settentrionale di quest’ultima; da qui prenderemo il traghetto per [Kristiansand](https://it.wikipedia.org/wiki/Kristiansand){:target="_blank"}, situata lungo la costa meridionale della Norvegia. Il traffico è molto scorrevole e ci consente di passare [Brema](https://it.wikipedia.org/wiki/Brema){:target="_blank"} per l’ora di pranzo. Dopo un paio di soste, qui e all’altezza di [Amburgo](https://it.wikipedia.org/wiki/Amburgo){:target="_blank"}, entriamo in Danimarca. Attraversiamo un paesaggio verdeggiante ma brullo piuttosto ripetitivo fino ad arrivare a Hirtshals, da dove il traghetto della [Fjordline](https://www.fjordline.com/en){:target="_blank"} delle 23:30, in un paio d’ore, ci porterà in Norvegia. Partiamo con quasi un’ora di ritardo e sbarchiamo nel porto di Kristiansand intorno alle 3 del mattino; il cielo è limpido e l’aria è fresca e piacevole. In cinque minuti, dal porto della città, arriviamo ai laghetti Baneheia, nei pressi dei quali abbiamo precedentemente individuato un parcheggio tranquillo e sicuro dove sostare, mappato su [park4night](https://park4night.com/lieu/58798//kristiansand-10-svarttj%C3%B8nnveien/norway/kristiansand#prettyPhoto){:target="_blank"}. Trascorriamo la notte qui, accanto ad altri camper, probabilmente arrivati come noi o in attesa di un traghetto in partenza.

## Baneheia

Ci svegliamo in tarda mattinata e, al posto dei camper di ieri notte, troviamo numerose macchine e un via vai di gente con materassini gonfiabili e teli da mare. Al limitare del parcheggio, infatti, leggiamo un cartello informativo su [Baneheia](https://www.visitnorway.com/places-to-go/southern-norway/kristiansand/listings-kristiansand/baneheia-outdoor-area/86362/){:target="_blank"} che mostra una serie di piccoli laghi con l’indicazione di un circuito di sentieri da percorrere a piedi. Prendiamo l’occorrente per la colazione, il costume da bagno e ci avviamo ad esplorare il parco. L’acqua non ci sembra particolarmente fredda: molta gente, infatti, sta facendo il bagno. Ci immergiamo anche noi: si sta benissimo! Facciamo una bella nuotata fino al lato opposto del lago, ci riposiamo qualche minuto su una piattaforma di legno galleggiante e ritorniamo al nostro angolo sulle rocce. Meraviglioso!

{% include img.html img="IMGP3217 - baneheia.jpg" cap="Il lago principale, attorniato da rocce e vegetazione, è l'ideale per rinfrescarsi con una nuotata nei caldi giorni estivi. La parte meridionale della Norvegia, infatti, in questo periodo dell'anno gode frequentemente di un clima soleggiato e piacevole" %}

## Cambio di programma

Ci asciughiamo al sole e cominciamo a studiare il piano di viaggio che abbiamo impostato prima della partenza. Durante la lunga traversata Olanda-Norvegia di ieri, ci siamo accuratamente documentati sulle previsioni meteorologiche dei prossimi giorni. Purtroppo abbiamo notato che, sull'area dei fiordi, nostra principale meta, è indicato brutto tempo generalizzato per almeno una settimana. Dopo aver considerato diverse opzioni rivediamo il programma di viaggio, provando a percorrere il tragitto ipotizzato inizialmente, in senso opposto. In questo modo contiamo di raggiungere i fiordi solo tra qualche giorno, sperando, nel frattempo, in un miglioramento del meteo. Ci dirigeremo quindi verso l’interno della Norvegia, attraversandolo in direzione settentrionale; l’intenzione è quella di intercettare la costa sul Mare di Norvegia dalle parti di [Kristiansund](https://it.wikipedia.org/wiki/Kristiansund){:target="_blank"}-[Trondehim](https://it.wikipedia.org/wiki/Trondheim){:target="_blank"}, per poi cominciare a percorrere i fiordi scendendo verso sud.

{% include img.html img="IMGP3249 - tovdavselva.jpg" cap="L'ampio fiume Tovdalselva scorre parallelo alla Rv41 per poi gettarsi nel lago Herefossfjorden, dalla forma stretta e allungata" %}

{% include img.html img="IMGP3239 - tovdavselva.jpg" cap="L'ampio fiume Tovdalselva scorre parallelo alla Rv41 per poi gettarsi nel lago Herefossfjorden, dalla forma stretta e allungata" %}

{% include img.html img="IMGP3251 - telemark.jpg" cap="Attraversando la contea di Telemark, la strada è spesso fiancheggiata da ampi e verdi pascoli costellati di pecore" %}

{% include img.html img="IMGP3267 - treungen.jpg" cap="Di tanto in tanto, ai fianchi della strada, si trovano fiori di lupino di colore bianco, rosa o viola" %}

## Verso Jettegrytene

Tornati al furgone partiamo, quindi, in direzione nord percorrendo la Rv41, allontanandoci dalla costa, verso la contea di [Telemark](https://www.visittelemark.com/){:target="_blank"}: l’intenzione è quella di raggiungere [Jettegrytene](https://www.visitnorway.com/listings/potholes/9970/){:target="_blank"}, una serie di pozze scavate nella roccia dall'acqua di un fiume, situate in una località descritta come molto suggestiva. Procediamo lungo la Rv41 fermandoci al piccolo paese di [Åmli](https://www.amli.kommune.no/politikk-og-organisasjon/welcome-to-amli/){:target="_blank"} per prelevare un po’ di corone norvegesi, in quanto pare che ci sia un pedaggio da pagare per accedere al sito delle pozze e non ci risulta chiaro in che modalità avvenga il pagamento. Il piccolo paese sembra semideserto e non riusciamo a trovare la banca segnalata all’ingresso dell’abitato. Proseguiamo fino all’intersezione della Rv41 con la Fv352, in corrispondenza del campeggio [Haugsjåsund](https://www.visitnorway.com/listings/haugsj%C3%A5sund-familiecamping/7291/){:target="_blank"}. Qui pannelli illustrativi segnalano le Jettegrytene 16 km più avanti, richiamando le 50 corone necessarie per l’accesso. Sono già le 20 passate e la reception del campeggio è chiusa. Troviamo infine un ATM a [Treungen](https://www.visitnorway.com/listings/r%C3%B8yrodden-treungen/8484/){:target="_blank"}, grazioso e minuscolo paesino sulla sponda del lago [Nisser](https://www.visitnorway.com/listings/canoe-cayak-on-lake-nisser-(vr%C3%A5dal)/11380/){:target="_blank"}. Ci fermiamo per la notte in un’[area di sosta](https://park4night.com/lieu/64873/#.Yvv9MHZByUl){:target="_blank"} gratuita dotata di pulitissimi bagni pubblici già occupata da alcuni camper, andando a letto con il sole ancora alto.

{% include img.html img="IMGP3259 - treungen.jpg" cap="Il piccolo abitato di Treungen si trova in una piacevole posizione lungo la costa sud-orientale del lago Nisser" %}

{% contentfor sidebar %}

Tips
[Traghetto Fjordline](https://www.fjordline.com/en){:target="_blank"}: 101 €, due persone + Fiat Scudo, solo andata; partenza 23:30 — arrivo 01:45 (durata: 2h 15′)

Se non diversamente specificato i siti visitati sono ad accesso gratuito
{% endcontentfor %}
