---
layout: post
title: Merzouga e Azrou 
tags: []
cat: morocco

gallery_url: https://photos.app.goo.gl/BF52QhQPpKQPpEak9
pics: 2018-10-25-morocco
day: "07"
teaser: /assets/img/2018-10-25-morocco/teaser/07.jpg
---

{% google_photos page.gallery_url none %}

{% include img.html id=7 cap="Alba sul deserto di Erg Chebbi" %}

Ci svegliamo dici minuti prima delle 6, in modo da anticipare la generale sveglia del campo tendato per sfruttare l'unico spartano bagno a disposizione. Prepariamo la macchina fotografica e ci avviamo sulle dune insieme a qualche altro mattiniero. 

{% include img.html id=1 cap="Alba sul deserto di Erg Chebbi" %}

## L'alba sulle dune

C'è già una morbida luce diffusa e, in breve, cominciano ad arrivare i primi raggi.

{% include img.html id=2 cap="Alba sul deserto di Erg Chebbi" %}

Luce e paesaggio sono spettacolari! Rimaniamo lì fino a che il sole non si è alzato dall'orizzonte e l'atmosfera cambia. Il nostro cammellierie ci invita a risalire sui dromedari per il rientro a [**Merzouga**](https://www.marocco.org/cosa-vedere-marocco/merzouga/). Purtroppo mi accorgo che, nell'entusiasmo delle foto all'alba, mi deve essere caduto nella sabbia il polarizzatore. Lo cerco ma non lo trovo. Amen!

{% include img.html id=10 cap="Alba sul deserto di Erg Chebbi" %}

## Rientro a Merzouga

Rientriamo alla kasbah incrociando altri gruppi di dromedari, fuoristrada e quad. Appena arrivati alla [Kasbah Azalay](https://kasbahazalay.com/en/home/), un albergo ai margini del deserto che organizza anche escursioni, dove ci siamo recati [ieri sera](https://www.van42.com/2018/10/31/morocco_06-atlante.html), ci aspetta il buffet della colazione che offre più o meno le stesse cose già viste nelle precedenti colazioni. Ci viene data una camera per farci una doccia e lavarci di dosso la sabbia del deserto. Rifocillati e ripuliti, dopo qualche altra foto ai dromedari, riprendiamo la strada.

{% include img.html id=13 cap="I dromedari che ci hanno portati nel deserto di Erg Chebbi" %}

{% include img.html id=18 cap="I dromedari che ci hanno portati nel deserto di Erg Chebbi" %}

## Verso nord

Non essendo sicuri che la strada diretta per [Erfoud](https://www.marocco.org/cosa-vedere-marocco/erfoud/) sia asfaltata, riprendiamo quella dell'andata che passa per [Rissani](https://it.wikipedia.org/wiki/Er-rissani). Dopo Erfoud il percorso procede verso [Errachidia](https://www.visitmorocco.com/en/travel/errachidia-midelt-merzouga). Proseguiamo verso nord e il paesaggio a poco a poco cambia, facendosi più montuoso ma sempre arido, ad eccezione di qualche rara oasi verde. Raggiungiamo Midelt e anche il tempo comincia a cambiare. Si fa nuvoloso e inizia a piovere. Raggiungiamo il passo, a 2000 m e troviamo sprazzi di neve. Scendiamo un po' di quota per raggiungere [Azrou](https://www.marocco.org/cosa-vedere-marocco/azrou/). Lungo la strada notiamo un cartello di attraversamento scimmie ma non ne vediamo, forse perché piove.

{% include img.html id=26 cap="Lungo la strada verso nord" %}


## Il b&b che ci è rimasto nel cuore

Arrivati ad Azrou fatichiamo un po' a trovare il b&b [Maison Duffal](https://www.booking.com/hotel/ma/maison-dufal.it.html) che pare essere sulla strada principale, mentre alla fine si trova lungo una stradina secondaria un po' infognata. La sistemazione comunque è molto carina! Ci accoglie una 'zdaura che non parla una sola parola di inglese né di francese ma ci fa intendere che sta per arrivare il gestore e intanto ci mostra la nostra stanza, accogliente e confortevole, con legna scoppiettante dentro una vecchia stufa. Poco dopo arriva Zaccaria, un ragazzo che parla inglese e che si assicura che tutto sia come ci aspettavamo. Attacchiamo il boiler per scaldare l'acqua per la doccia e ci riposiamo. Essendoci la possibilità di cenare nel b&b, chiediamo per tempo due zuppe di legumi, cous cous per Ste e tajine di manzo per me, in modo che la cuoca abbia il tempo di preparare tutto. Aggiungiamo un po' di legna nella stufa e scarichiamo le foto della giornata sul pc. 

{% include img.html id=30 cap="La cena presso Maison Duffal" %}

Veniamo chiamati per la cena e troviamo una tavola di legno apparecchiata per noi due soli. Anche in questa stanza, posta a fianco della cucina, c'è una grande stufa collocata al centro dell'ambiente. Ci viene servita un'ottima zuppa di legumi ridotti a crema, seguita dal cous cous e dalla tajine, davvero ottima! Solo a fine pasto ci rendiamo conto di aver bevuto acqua da una bottiglia di vetro aperta, quindi probabilmente acqua del rubinetto. Amen! Stanchi e appagati andiamo a letto sotto uno spesso strato di coperte.

{% contentfor mymap %}
<iframe src="https://www.google.com/maps/d/embed?mid=1N8SYPATRD5w-p_ihOmkbMM5360EAOU-J&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**

Escursione e pernottamento nel deserto con [Kasbah Azalay](https://kasbahazalay.com/en/home/): escursione a dorso di cammello (45' circa), cena per due, pernottamento in campo tendato e colazione per due 760 dh

[Maison Duffal](https://www.booking.com/hotel/ma/maison-dufal.it.html): cena per due e camera matrimoniale con bagno privato e colazione 560 dh

Se non diversamente specificato i siti visitati sono ad accesso gratuito

{% endcontentfor %}