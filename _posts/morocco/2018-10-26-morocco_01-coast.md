---
layout: post
title: Costa Atlantica
tags: []
cat: morocco

gallery_url: https://photos.app.goo.gl/P2KCLi1dtEpqfT54A
pics: 2018-10-25-morocco
day: "01"
teaser: /assets/img/2018-10-25-morocco/teaser/01.jpg
---

{% google_photos page.gallery_url none %}

Atterriamo all'aeroporto di Casablanca alle 20:30 di una giornata di fine ottobre. Diversamente dai nostri soliti viaggi in campervan, questa volta optiamo per il noleggio di una macchina e il pernottamento in b&b e raid. Il viaggio non comincia in discesa: dopo indicibili vicissitudini per passare i controlli dei passaporti, riscontriamo altri problemi a farci riconoscere la carta di credito per la cauzione dell'auto che noleggeremo. Non riuscendo a risolvere la questione la sera stessa, prendiamo un taxi per raggiungere il b&b [Beifelmeng Airport House](https://www.travelocity.com/Casablanca-Hotels-Beifeimeng-Airport-House.h27770423.Hotel-Information), prenotato dall'Italia. Salendo sul taxi, aAbbiamo subito modo di apprezzare il folklore locale: pelo di montone a decorare tutto il cruscotto, vetro del parabrezza rotto e cinture di sicurezza assenti! Con una guida da pirata della strada, in 10' il tassista ci porta al b&b. Avevamo contrattato il prezzo della corsa (150 dh) in aeroporto ma il gestore del b&b ci fa sapere che ci hanno comunque spennati! Siamo distrutti e crolliamo immediatamente a letto, in una piccola stanza di quello che sembra più un appartamento che un b&b vero e proprio.

Cominciamo la prima giornata alla scoperta del Marocco con un'abbondante colazione a base di omelette e crepes da accompagnare con miele, marmellata o burro. Con un altro taxi dalla guida spericolata torniamo in aeroporto dove finalmente riusciamo a noleggiare un'auto: una piccola Citroen C1. Diamo inizio al nostro viaggio on the road percorrendo un primo tratto di autostrada fino a [El Jadida](https://it.wikipedia.org/wiki/El_Jadida) per poi portarci sulla strada costiera che, a detta della [Lonely Planet](https://shop.lonelyplanetitalia.it/prodotto/guida-di-viaggio-marocco), dovrebbe essere incantevole.

 In realtà, a parte un paio di scorci da cartolina sul mare, la strada rimane interna e non offre viste particolarmente suggestive, attraversando invece paesini abbastanza sgangherati. Notiamo un sacco di pattume sparso in giro, specialmente ai margini dei paesi, cartacce, bottiglie rotte, plastica. I cartelli stradali sono sia in arabo che in francese, quindi riusciamo ad orientarci abbastanza bene. Superata [Oualidia](https://travelourplanet.com/destinations/africa-destinations/oualidia-spiaggia-e-laguna-il-mare-in-marocco), proseguiamo fino a [Cap Beddouza](https://beachsearcher.com/en/beach/504201152/cap-beddouza), dove iniziano bellissime spiagge di sabbia rossa tra cui [**Lalla Fatna**](https://visitmarrakech.com/it/annuncio/spiaggia-di-lalla-fatna-a/). Qui un local sdentato ci fa accedere al parcheggio della spiaggia che costa 50 dh e che è preceduto da una serie di ripide curve. Parcheggiamo e veniamo inondati da un acre odore di pesce e di salmastro. Scendiamo alla spiaggia e camminiamo nella sabbia rossa. Le onde sono alte ma si infrangono quasi tutte a riva. Un surfista pigro gironzola sulla sua tavola senza mai approcciare seriamente un'onda. Non c'è quasi nessuno, che pace! Prima di tornare alla macchina passiamo dai bagni della spiaggia tenuti in condizioni terrificanti, senza acqua corrente. 
 
 Riprendiamo la strada e attraversiamo la città di [Safi](https://www.visitmorocco.com/en/travel/safi), nota per le ceramiche, e proseguiamo fino ad [**Essaouira**](https://www.marocco.org/cosa-vedere-marocco/essaouira/) che, fin dal primo impatto, ci appare molto diversa dalle realtà incontrate fino a questo momento, più ben tenuta, più "civilizzata". Raggiungiamo un parcheggio vicino al centro e paghiamo l'obolo, lasciando la macchina speranzosi, mentre vari personaggi provano ad estorcerci ulteriori mance. A piedi con il trolley raggiungiamo la vicina piazzetta dove si trova il nostro b&b, [Gran Palace by Beau Rivage](https://beau-rivage.essaouirahotels.net/it/). Facciamo il check-in e paghiamo in dirham una camera graziosa e moderna con annesso un piccolo bagno con doccia e un balconcino che affaccia sulla piazza principale. Soddisfatti, usciamo ad esplorare la città, dirigendoci subito verso i baluardi [**Skala de la Ville**](https://essaouiramorocco.org/skala-de-la-ville/) e [**Skala du Port**](https://www.lonelyplanet.com/morocco/the-atlantic-coast/essaouira/attractions/skala-du-port/a/poi-sig/439142/355504), illuminati dal sole del tramonto.
Ci inoltriamo ad esplorare le viuzze del centro, arrivando nei pressi del ristorante [Decouverte](https://www.facebook.com/people/Restaurant-La-D%C3%A9couverte-Essaouira/100057181041009/), dove veniamo gentilmente invitati dai proprietari a sederci. Il menù sembra invitante: optiamo per la tajine di carne scegliendo, come antipasto, insalata di lenticchie con [olio di Argan](https://it.wikipedia.org/wiki/Olio_di_argan#:~:text=L'olio%20di%20argan%20%C3%A8,propriet%C3%A0%20nutritive%2C%20cosmetiche%20e%20medicamentose.) e [briouates](https://fr.wikipedia.org/wiki/Briouate) (involtini di pasta fillo ripieni) al formaggio di capra. Tutto delizioso! Concludiamo con tè alla menta e tarte al cioccolato e alle mele. Ci godiamo una passeggiata per le stradine fino al lungomare della parte più moderna della città per poi tornare al b&b.

{% contentfor mymap %}
<iframe src="https://www.google.com/maps/d/embed?mid=1LMOQsMx0DYWa2qLaZoqwzz_eStMmjqUc&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**
Taxi aeroporto di Casablanca - Villa de Deroua: 150 dh (al ritorno contrattiamo a 100 dh)

B&B [Beifelmeng Airport House](https://www.travelocity.com/Casablanca-Hotels-Beifeimeng-Airport-House.h27770423.Hotel-Information), Villa de Deroua: camera matrimoniale con bagno condiviso e colazione 36.28 €

Parcheggio spiaggia di [Lalla Fatna](https://visitmarrakech.com/it/annuncio/spiaggia-di-lalla-fatna-a/): 50 dh (contrattiamo a 40 dh)

Parcheggio Essaouira: 50 dh

B&B [Gran Palace by Beau Rivage](https://beau-rivage.essaouirahotels.net/it/), Essaouira: camera matrimoniale con bagno privato 363 dh

Ristorante [Decouverte](https://www.facebook.com/people/Restaurant-La-D%C3%A9couverte-Essaouira/100057181041009/), Essaouira: cena per due 270 dh

Se non diversamente specificato i siti visitati sono ad accesso gratuito

{% endcontentfor %}