---
layout: post
title: Valle di Ourika
tags: []
cat: morocco

gallery_url: https://photos.app.goo.gl/UiWMfn3jciVf7g8b9
pics: 2018-10-25-morocco
day: "04"
teaser: /assets/img/2018-10-25-morocco/teaser/04.jpg
---

Ci svegliamo alle 7:30 in modo da essere pronti per la colazione alle 8. Facciamo un'altra doccia bollente e usciamo in giardino per raggiungere la saletta dove abbiamo fatto lezione di cucina e dove abbiamo cenato. Il cielo è sereno e il sole è sorto da poco. Benji ci sta già aspettando e ci "sgrida" scherzosamente dicendo che siamo in ritardo. Sono quasi le 8:10, in effetti siamo in ritardo di una decina di minuti ma ci meravigliamo. Comunque è tutto apparecchiato per noi e mentre ci accomodiamo Benji ci cucina le crepes e l'omelette, che ci serve rapidamente. É tutto ottimo e la crepes probabilmente è la migliore assaggiata dall'inizio del viaggio. Saldiamo il b&b, ringraziamo Benji che ci saluta calorosamente e ci avviamo verso il fatidico incrocio che il giorno prima vedeva la strada per il passo Tizi n'Tichka chiuso. Avvicinandoci comprendiamo che la situazione non si è ancora risolta: c'è una lunga fila di macchine in direzione Atlante. Chiediamo alla polizia e ad altri turisti e ci viene riferito che la strada è ancora bloccata per l'esondazione di un fiume per via della pioggia inusuale dei giorni scorsi. Non capiamo se sia crollato un vero e proprio pezzo di strada. Aspettiamo. C’è sempre più gente e sempre più casino. Dopo aver appreso che, per qualche ora, di sicuro non sbloccheranno la strada decidiamo di approfittarne per visitare la vicina Ourika valley. In breve la raggiungiamo e cominciamo ad attraversare una serie di piccoli paesini; in uno di questi si sta svolgendo il mercato, allestito proprio a cavallo della strada principale. A fatica passiamo tra la folla di venditori, acquirenti, banchetti, animali, frutta e verdura in vendita. In un angolo vendono galline e oche, legate al banchetto con una sorta di guinzaglio. Attraversato il ponte sul fiume Ourika, con un po’ di difficoltà, troviamo il Jardin du Safran, uno dei due orti botanici dove viene coltivato lo zafferano (nostra principale ragione di visita). La giornata è spettacolare: cominciamo ad aggirarci per il giardino e subito incontriamo il proprietario che ci invita ad effettuare la visita accompagnati da lui. 

Safranerie
pranzo station Samir
Passo Tizi n'Tichka
Valle di Ouarzazate
Aït Benhaddou
Atlas Dades
Ecolodge Amskou


{% contentfor mymap %}
<iframe src="https://www.google.com/maps/d/embed?mid=1bJDPbahoV2JMNsFjwbxT874hTa6phoJ2&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**

[Villa Touka](https://villatouka.allhotelsmorocco.com/en/), Ait Ourir: camera matrimoniale con bagno privato e colazione + lezione di cucina per due 600 dh

Se non diversamente specificato i siti visitati sono ad accesso gratuito

{% endcontentfor %}