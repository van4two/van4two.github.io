---
layout: post
title: Valle di Ourika
tags: []
cat: morocco

gallery_url: https://photos.app.goo.gl/UiWMfn3jciVf7g8b9
pics: 2018-10-25-morocco
day: "04"
teaser: /assets/img/2018-10-25-morocco/teaser/04.jpg
---

Ci svegliamo a [Villa Touka](https://villatouka.allhotelsmorocco.com/en/) alle 7:30 in modo da essere pronti per la colazione concordata con Benji per le 8. Il cielo è sereno e il sole è sorto da poco. Benji ci sta già aspettando e ci "sgrida" scherzosamente dicendo che siamo in ritardo. Sono quasi le 8:10, in effetti siamo in ritardo di una decina di minuti ma ci meravigliamo. Scopriremo poi, solo fra 5 giorni, che quest'anno in Marocco è stata mantenuta l'ora legale, evento un po' eccezionale e non chiaro a tutti. Quindi abbiamo vissuto gran parte del viaggio all'ora sbagliata! (il povero Benji ci stava quindi aspettando da più di un'ora).
Ci vengono proposte crepes e un'omelette cucinate sul momento, tutto ottimo. Ringraziato il gestore del B&B, che ci saluta calorosamente, ci avviamo verso il fatidico incrocio che [ieri](https://www.van42.com/2018/10/28/morocco_03-marrakech.html) vedeva la strada per il [passo Tizi n'Tichka](https://it.wikipedia.org/wiki/Tizi_n%27Tichka) chiuso. Avvicinandoci, comprendiamo che la situazione non si è ancora risolta: c'è una lunga fila di macchine in direzione [Atlante](https://it.wikipedia.org/wiki/Atlante_(catena_montuosa)). Chiediamo alla polizia e ad altri turisti e ci viene riferito che la strada è ancora bloccata per l'esondazione di un fiume. Non capiamo se sia crollato un vero e proprio pezzo di strada. Aspettiamo. C’è sempre più gente e sempre più casino. Dopo aver appreso che, per qualche ora, di sicuro la strada no verrà sbloccata, decidiamo di approfittarne per visitare la vicina [**Ourika valley**](https://www.introducingmarrakech.com/ourika-valley).

## Ourika valley

Raggiungiamo in breve l'imbocco della valle e cominciamo ad attraversare una serie di piccoli paesini; in uno di questi si sta svolgendo il mercato, allestito proprio a cavallo della strada principale. A fatica passiamo tra la folla di venditori, acquirenti, banchetti, animali, frutta e verdura in vendita. In un angolo vendono galline e oche, legate al banchetto con una sorta di guinzaglio. 

## Jardin du Safran

Attraversato il ponte sul fiume Ourika, con un po’ di difficoltà, troviamo il [**Jardin du Safran**](http://www.safran-ourika.com/), uno dei due orti botanici dove viene coltivato lo [zafferano](https://it.wikipedia.org/wiki/Zafferano_(spezia)) (nostra principale ragione di visita). La giornata è spettacolare: cominciamo ad aggirarci per il giardino e subito incontriamo il proprietario che ci invita ad effettuare la visita accompagnati da lui. Ci mostra diverse piante prevalentemente locali, fino ad arrivare allo zafferano di cui ci mostrai fiori dai pistilli rosso fuoco.Un piccolo padiglione all'interno del giardino illustra con fotografie i vari passaggi per ottenere la rinomata polvere gialla per cucinare. E' anche possible comprare prodotti ell'orto botanico fra cui, appunto, zafferano.

## Tizi n'Tichka

Terminata la visita torniamo sui nostri passi raggiungendo nuovamente la coda per il passo Tizi n'Tichka dove è ancora tutto bloccato. Nell'attesa prendiamo qualcosa di veloce da mangiare alla stazione di servizio Samir, insieme ai anti altri viaggiatori che aspettano con noi. Finalmente, la coda si sblocca. Procediamo lenti e sempre in fila. Lungo la strada sono visibili i danni prodotti dall'esondazione nonché le opere di riparazione in corso. Con tempi biblici raggiungiamo il passo Tizi n'Tichka, a quota 2205 m: troviamo la neve!!

Ora il traffico scorre più regolare. Purtroppo siamo in ritardo di 24 ore sulla nostra tabella di marcia. Mentre guidiamo, ragioniamo sul da farsi e alla fine decidiamo di puntare a raggiungere il B&B che avevamo prenotato per stasera in modo da sacrificare solo le tappe originariamente pensate per ieri pomeriggio e per oggi, riallineandoci al nostro programma a partire da domani mattina.
Attraversiamo quindi la Valle di Ouarzazate con la città fortificata [Ait-Ben-Haddou](https://whc.unesco.org/en/list/444/) ormai dopo il tramonto, senza effettuare soste e proseguiamo fino a raggiungere l'imbocco delle [gole di Dades](https://it.wikipedia.org/wiki/Gole_di_Dades)
Atlas Dades
Ecolodge Amskou


{% contentfor mymap %}
<iframe src="https://www.google.com/maps/d/embed?mid=1bJDPbahoV2JMNsFjwbxT874hTa6phoJ2&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**

[Villa Touka](https://villatouka.allhotelsmorocco.com/en/), Ait Ourir: camera matrimoniale con bagno privato e colazione + lezione di cucina per due 600 dh

[Jardin du Safran](http://www.safran-ourika.com/): ingresso 20 dh a persona

Station Samir, Ait Ourir: pranzo per due 32.5 dh

Se non diversamente specificato i siti visitati sono ad accesso gratuito

{% endcontentfor %}