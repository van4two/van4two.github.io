---
layout: post
title: Verso l'Oppland
pics: 2019-06-30-norway
tags: architettura campagna chiesa nuotare pedaggio
folder: _posts/norway
---

{% include img.html img="IMGP3271 - treungen.jpg" cap="Risveglio in riva al lago Nisser" %}

{{page.folder}}

Ci svegliamo intorno alle 7 nell’[area di sosta](https://park4night.com/lieu/64873/#.Yv3Oj3ZByUl) individuata [ieri sera]({% link {{page.folder}}/2019-06-30-norway_01-telemark.md %}) a [Treungen](https://www.visitnorway.com/listings/r%C3%B8yrodden-treungen/8484/), sulle sponde del lago [Nisser](https://www.visitnorway.com/listings/canoe-cayak-on-lake-nisser-(vr%C3%A5dal)/11380/), nella contea di [Telemark](https://www.visittelemark.com/). Poco per volta esce il sole, a quest’ora già alto ma coperto da qualche nuvola. Dal momento che la temperatura è piacevole, apriamo il tavolino pieghevole e allestiamo la colazione all’esterno, mentre nei camper accanto a noi ancora si dorme.

Partiamo per [**Jettegrytene**](https://www.visitnorway.com/listings/potholes/9970/), una serie di pozze d’acqua, vasche e scivoli scavati nella roccia dallo scorrere di un torrente in un’area poco distante da dove ci troviamo ora. Un [post su youtube](https://www.youtube.com/watch?v=EmCzANPiCSc&t=53s) del 2016 le definisce un’amenità nota soltanto ai locali. A soli tre anni di distanza, in realtà, informazioni seppur sommarie sulle pozze si trovano sulla pagina dedicata su [visitnorway.com](https://www.visitnorway.com/listings/potholes/9970/) e su [quella](https://www.visittelemark.com/things-to-do/potholes-p544563) della regione di Telemark. Inoltre, leggendo il [forum di Tripadvisor](https://www.tripadvisor.com/Attraction_Review-g2419721-d4598375-Reviews-Jettegrytene_i_Nissedal-Nissedal_Municipality_Telemark_Eastern_Norway.html), apprendiamo che la strada per raggiungere le pozze è stata recentemente chiusa per un periodo non precisato. Dal momento che ormai siamo qui decidiamo comunque di andare in esplorazione.

{% include img.html img="IMG_20190701_081050-2.jpg" cap="L'area di sosta dove abbiamo pernottato e dove facciamo colazione si trova in una piacevole posizione ai margini dell'abitato in riva al lago" %}

{% include img.html img="IMG_20190701_091916 - jettegrytene.jpg" cap="A quanto pare le Jettegrytene non sono al momento raggiungibili" %}

## Jettegrytene

Percorriamo a ritroso la Rv41, passiamo di fronte al campeggio di [Haugsjåsund](https://www.visitnorway.com/listings/haugsj%C3%A5sund-familiecamping/7291/) e imbocchiamo la Fv352; dopo un po’ compare un cartello con l’indicazione delle pozze ma con del nastro adesivo rosso applicato sopra a formare una croce di Sant'Andrea. Uhm, qui c’è odore di chiusura. Al termine della strada asfaltata, dove comincia l’ultimo tratto di sterrato, infatti, troviamo un cantiere in essere. Chiediamo informazioni a un operaio secondo cui la strada è chiusa per lavori ma si può, comunque, proseguire a piedi. Parcheggiamo e ci troviamo di fronte un cancello metallico che non consente il passaggio né ai veicoli, né ai pedoni. Dalla direzione verso cui stiamo andando arriva un signore in macchina che scende ad aprire il cancello per uscire; avendo letto che le pozze si trovano su terreno privato, gli chiediamo, in inglese, se è consentito accedere a piedi, ottenendo risposta negativa: le pozze non sono al momento visitabili e nemmeno visibili per la troppa acqua presente in questo periodo, che le copre completamente.

{% include img.html img="IMG_20190701_091840-2.jpg" cap="Il fiume che scorre lungo la Rv352 forma ampie anse, quasi piccoli laghi" %}

## Telemark

Demoralizzati, torniamo al furgone e percorriamo a ritroso la strada, decisi a rimpiazzare le mancate pozze con un bagno nel lago [**Nisser**](https://www.visitnorway.com/listings/canoe-cayak-on-lake-nisser-(vr%C3%A5dal)/11380/). Percorriamo la sponda ovest del vasto specchio d’acqua (quella opposta a Treungen); qui troviamo una serie di piccole spiagge di sabbia, alternate a rocce lavorate dall'acqua. Che pace! Purtroppo il cielo si rannuvola rapidamente e comincia a piovere. A questo punto, viste anche le condizioni meteo sfavorevoli, ci rimettiamo in macchina e partiamo direttamente alla volta di Oslo.

## I pedaggi stradali

Percorriamo una serie di strade secondarie fino a raggiungere la E18. Non capiamo bene se il tratto più prossimo alla capitale sia a pagamento, perché vediamo cartelli recanti la dicitura “toll” abbinati a telecamere, ma mai caselli veri e propri. Leggiamo sul [sito dell'**Euro Parking Collection**](https://www.epcplc.com/) (EPC) che le telecamere registrano la targa del veicolo e, nelle settimane/mesi successivi al transito, viene mandato a casa il conto dei pedaggi relativi alle strade percorse. È consigliabile registrare il proprio veicolo sul sito web con le specifiche tali da consentire il corretto addebito in base al tipo di mezzo di trasporto e alla relativa classificazione Euro in quanto, in mancanza di una dichiarazione debitamente documentata, il conto viene effettuato per eccesso. Uno dei parametri utilizzati per il conteggio dei pedaggi è proprio quanto il veicolo è inquinante. Procediamo alla laboriosa registrazione “a singhiozzo”, dal momento che la connessione dati dei nostri cellulari non è sempre ottima.

## Oslo

Volendo dedicare il nostro viaggio principalmente alla natura, decidiamo di concederci solo un veloce “assaggio” di [**Oslo**](https://www.visitnorway.it/dove-andare/norvegia-orientale/oslo/); l’idea è di concentrarci sul lungomare, dove si trovano numerosi luoghi di interesse della capitale. Puntiamo un [parcheggio](https://onepark.no/?rentParking=0) vicino alla [stazione](https://www.banenor.no/reisende/stasjonsoversikt/Stasjonssok/-O-/Oslo-S/), nei pressi del quartiere [Bjørvika](https://en.wikipedia.org/wiki/Bj%C3%B8rvika); si tratta di una delle zone più centrali della città, con sviluppo principalmente sul mare, ma il traffico, in prossimità della nostra destinazione, procede molto a rilento.

{% include img.html img="IMGP3280 - teatro opera.jpg" cap="L'accesso principale al teatro avviene dal livello inferiore" %}

Raggiunto il parcheggio e lasciato il furgone, cominciamo ad esplorare a piedi questa parte di città, un tempo scalo merci portuale e, dal 2000, oggetto di un programma di riqualificazione e rigenerazione urbana che la ripropone quale nuovo centro culturale di Oslo. Attraverso una serie di interventi che mira a concludersi nel 2020, l’intenzione dell’amministrazione cittadina è, infatti, quella di trasformare la capitale in un polo culturale di livello internazionale. Ci dirigiamo, quindi, verso il lungomare e riconosciamo subito, in lontananza, il [**teatro dell’opera**](https://operaen.no/en/), monumento simbolo della Oslo moderna e fulcro del citato programma di riqualificazione. Progettato dallo studio d’architettura [Snøhetta](https://snohetta.com/), l’edificio ricorda un iceberg e invita ad esplorarlo dalle più disparate angolazioni (si può salire anche sul tetto che si fonde con la rampa di accesso stessa).

{% include img.html img="IMGP3308 - teatro opera.jpg" cap="L'interno del teatro dell'opera è realizzato impiegando principalmente legno di quercia" %}

Poco al largo del lungomare galleggia la scultura di vetro e acciaio inossidabile [Hun Ligger](https://en.wikipedia.org/wiki/She_Lies) (Lei mente), realizzata dall'artista italiana [Monica Bonvicini](https://monicabonvicini.net/), studiata in modo da oscillare e ruotare in relazione al cambio della marea. Procediamo con un giro a piedi sul lungomare, per poi tornare alla macchina e rimetterci in moto verso nord.

{% include img.html img="IMGP3291 - hun ligger.jpg" cap="La scultura di vetro e acciaio Hun Ligger si trova di fronte al teatro dell'opera, in mezzo all'acqua" %}

{% include img.html img="IMG_20190701_172937 - oslo.jpg" cap="L'installazione sul lungomare ad ovest del teatro dell'opera" %}

Hamar
Imbocchiamo la E6, strada piuttosto trafficata e costellata di lavori in corso che attraversa in direzione sud-nord l’[Oppland](https://it.wikipedia.org/wiki/Oppland) fino alle regioni di [Romsdal](https://it.wikipedia.org/wiki/Romsdal) e [Trøndelag](https://it.wikipedia.org/wiki/Tr%C3%B8ndelag), sul Mar di Norvegia. Usciamo ad [**Hamar**](https://www.visitnorway.com/places-to-go/eastern-norway/the-hamar-region/) dove visitiamo i resti della chiesa medievale [**Domkirkeodden**](https://domkirkeodden.no/en), la “cattedrale di vetro”, ovvero le rovine del principale edificio di culto cittadino racchiuse in una struttura protettiva vetrata. La chiesa romanica, completata intorno al 1200, venne successivamente ampliata in stile gotico e, dopo essere stata per tre secoli uno dei più importanti siti liturgici da Oslo a Trondheim, prese fuoco durante la guerra nordica dei sette anni (1563–70) e, da quel momento, venne lasciata a rudere.

{% include img.html img="IMGP3330 - hamar.jpg" cap="La 'cattedrale di vetro' è costituita dalle rovine della chiesa medievale conservate in una sorta di grande teca vetrata" %}

{% include img.html img="IMGP3332 - hamar.jpg" cap="Dell'antica chiesa medievale, poi rimaneggiata, rimangono le parti sopravvissute all'incendio scoppiato durante la guerra nordica dei sette anni (XVI secolo)" %}

Proseguiamo fino a [**Lillehammer**](https://www.visitnorway.it/dove-andare/norvegia-orientale/la-regione-di-lillehammer/), sede dei giochi olimpici invernali del 1994, dove ci inerpichiamo per la Saksumdalsvegen, una strada che si snoda sopra al paese, fermandoci per la notte in uno spot accanto al piccolo lago Tjernshaugtjenet. Purtroppo ci sono già due furgoni che occupano le posizioni migliori vicino al laghetto. Ci posizioniamo in uno slargo poco più distante, cuciniamo mentre fuori piove e in breve andiamo a letto.

{% contentfor sidebar %}

**Tips**
Traghetto Fjordline: 101 €, due persone + Fiat Scudo, solo andata; partenza 23:30 — arrivo 01:45 (durata: 2h 15′)

Se non diversamente specificato i siti visitati sono ad accesso gratuito

{% endcontentfor %}
