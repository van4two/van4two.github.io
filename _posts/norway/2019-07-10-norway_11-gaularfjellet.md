---
layout: post
title: Gaularfjellet
pics: 2019-06-30-norway
gallery_url: https://photos.app.goo.gl/P2KCLi1dtEpqfT54A
tags: ghiacciaio lago
cat: norway
header:
    teaser: /assets/img/cover/norway/11.jpg
---

{% google_photos page.gallery_url none %}

{% include img.html id=179 cap="La Gaularfjellet si snoda lungo un paesaggio bucolico, fiancheggiando una serie di laghi spettacolari: qui sulle sponde del Nystølsvatnet" %}

Ci svegliamo nella valle del fiume Stardalselva provati dal trekking di ieri al monte [Skåla]({% post_url norway/2019-07-09-norway_10-skala %}). Anche questa giornata è meravigliosa: facciamo colazione al sole quasi in costume da bagno: la temperatura è spettacolare!

## Gaularfjellet

Partiamo in direzione Førde, intenti a percorrere la [strada turistica nazionale](https://www.nasjonaleturistveger.no/en/routes) **[Gaularfjellet](https://www.nasjonaleturistveger.no/en/routes/gaularfjellet)**, che si snoda lungo il corso del Gaularvassdraget, in direzione parallela al Sognefjord. Percorrendo la E39 ci fermiamo a visitare la cascata **[Huldefossen](http://www.europeanwaterfalls.com/waterfalls/huldefossen/)** in un contesto bucolico, attorniata da mucche al pascolo, un fiume che scorre quieto e distese di fiori viola.

{% include img.html img="gaularfjellet-brochure-1-scaled.jpg"  cap="Copertina della brochure che illustra l'itinerario della Gaularfjellet, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/gaularfjellet))" %}

{% include img.html img="gaularfjellet-map-scaled.jpg"  cap="Mappa dell'itinerario della Gaularfjellet, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/gaularfjellet))" %}

Abbiamo due possibilità per percorrere la Gaurlarfjellet: prendere la Fv13 prima di Førde oppure raggiungere la città, facendo il tratto della E39 fino a Sande, e imboccare qui la Fv610. Le due varianti si uniscono poi al termine del lago **Viksdalsvatnet**. Optiamo per la seconda soluzione che sembra costituire la variante principale. Il paesaggio è magnifico, idilliaco con continui corsi d’acqua, cascate e laghetti con tanta vegetazione.

{% include img.html id=174 cap="La cascata Eikelandsfossen, lungo il tratto iniziale della Gaularfjellet" %}

{% include img.html id=177 cap="Cascatelle nel Fylingsvatnet, circa a metà della Gaularfjellet" %}

A [**Hestad**](https://www.nasjonaleturistveger.no/en/routes/gaularfjellet?attraction=Hestad%20kapell) ci fermiamo nei pressi della [cappella](https://www.visitnorway.com/listings/hestad-chapel/238959/) con piccolo cimitero, pranziamo ai tavoli da picnic in legno e, messo il costume da bagno, ci sdraiamo al sole nella spiaggia di sabbia lì accanto. Ci sono già alcune altre persone. La spiaggetta si affaccia sul lago Viksdalsvatnet: l’assenza del vento fa sentire il caldo quindi, per rinfrescarci, azzardiamo l’idea di un bagno ma il fondale rimane basso anche a grande distanza dalla riva. Riusciamo comunque ad immergerci nell’acqua fredda, ci asciughiamo e ripartiamo.

{% include img.html id=176 cap="Le acque tranquille del lago Hestadfjorden, nei pressi di Hestad, sembrano uno specchio" %}

Il panorama continua a non deluderci. Poco oltre troviamo il ponte sul fiume in corrispondenza delle cascatelle **[Linkholefossen](https://www.nasjonaleturistveger.no/en/routes/gaularfjellet?attraction=Likholefossen)**, una moderna struttura in acciaio realizzata per valorizzare il sito e invitare i visitatori ad esplorarlo.

{% include img.html id=178 cap="Paesaggio bucolico presso le cascate Likholefossen, lungo la Gaularfjellet" %}

Passati il belvedere [**Utsikten**](https://www.nasjonaleturistveger.no/en/routes/gaularfjellet?attraction=Utsikten) e il successivo tratto di strada a tornanti ripidi che ci ricorda la [Trollstigen]({% post_url norway/2019-07-06-norway_07-trollstigen %}), arriviamo sul Vetlefjord, braccio laterale del Sognefjord, che percorriamo fino a Dragsvik.

{% include img.html id=180 cap="Lago di Nystølsvatnet, lungo la Gaularfjellet" %}

## Sognefjord

Qui prendiamo il ferry per Hella, lasciandoci il Flærlandsfjorden sulla sinistra e l’ampio Sognefjord sulla destra. Il **[Sognefjord](https://en.sognefjord.no/)** è il più lungo e profondo fiordo della Norvegia: si estende dalla costa per 204 km, poco a nord di [Bergen](https://www.visitnorway.com/places-to-go/fjord-norway/bergen/), fino alle possenti montagne dello [Jotunheimen National Park](https://jotunheimen.com/en/) e ai ghiacciai del [Jostedalsbreen National Park](https://www.visitnorway.nl/listings/jostedalsbreen-national-park/5160/).

{% include img.html id=183 cap="Sul ferry che collega Dragsvik a Hella attraverso il Sognefjord" %}

C’è sole e c’è vento: anche qui godiamo di splendidi panorami sui fiordi. A Hella procediamo sulla piacevole strada che asseconda l’andamento della costa fino all’abitato di [Sogndal](https://www.fjordnorway.com/en/destinations/sogndal) dove proseguiamo sulla Fv55 verso [Skjolden](https://skjolden.com/en/), intenti a percorrere il tratto della Sognefjellet che ancora ci manca.

{% include img.html id=187 cap="Il porticciolo di Hermansverk sul Sognefjord" %}

{% include img.html img="IMGP4334-22-hermansverk-scaled.jpg" cap="Il porticciolo di Hermansverk sul Sognefjord" %}

## Lustrafjord

La strada corre lungo il bellissimo **[Lustrafjord](https://www.visitnorway.com/listings/the-lusterfjord-inland-towards-the-jotunheimen-mountains/5162/)**; all’abitato di [Luster](https://www.luster.kommune.no/welcome-to-luster-municipality.5931880-392696.html) ci fermiamo a curiosare alla panetteria [Lustrabui](https://www.lustrabui.com/), tanto elogiata dalla [Lonely Planet](https://shop.lonelyplanetitalia.it/prodotto/guida-di-viaggio-norvegia), secondo cui le due signore che gestiscono questo forno tradizionale hanno imparato il mestiere con [Mortem Schakenda](https://en.wikipedia.org/wiki/Morten_Schakenda) della [Bakeriet i Lom](https://www.bakerietilom.no/), considerato il miglior fornaio della Norvegia. A quest’ora, secondo la guida e il sito web dedicato, il forno dovrebbe essere chiuso, invece lo troviamo aperto: evidentemente hanno dato maggiore elasticità agli orari di apertura per venire incontro ai turisti. Entriamo e scegliamo una crescente ripiena di prosciutto e formaggio e girelle alla cannella.

{% include img.html id=188 cap="La chiesetta di Høyheimsvik, sul Lustrafjord" %}

{% include img.html id=189 cap="Le acque del Lustrafjord nel tardo pomeriggio" %}

Arrivati a [Skjolden](https://skjolden.com/en/) la strada comincia ad inerpicarsi prendendo progressivamente quota e, attraversando rilievi verdeggianti, arriviamo a [Turtagrø](https://www.visitnorway.com/listings/turtagr%C3%B8-nedre-dyrhaugsrygg-turtagr%C3%B8/9334/), luogo verdeggiante illuminato dal sole del tardo pomeriggio, cosparso di una grandissima quantità di tende e furgoni abbarbicati ogni dove.

## Tindevegen

Proseguendo, la strada si ricollega con il tratto della [**Sognefjellet**](https://www.nasjonaleturistveger.no/en/routes/sognefjellet) già percorso diverso [giorni fa]({% post_url norway/2019-07-03-norway_04-sognefjellet %}), fino ad arrivare a Lom. Noi invece prendiamo la **[Tindevegen](https://tindevegen.no/en/)**, la “strada delle vette”, che prosegue in una zona altrettanto bella. Siamo quasi tentati di fermarci a dormire da qualche parte qui, vista la bellezza del luogo, ma vogliamo avvicinarci di più a Læerdal per via dell’intenso programma di domani. Paghiamo il pedaggio della Tindevegen e proseguiamo, sempre attraverso scenari panoramici, rovinati un po’ dalla grande quantità di piloni con cavi elettrici. La strada scende a picco su [Øvre Ardal](https://en.wikipedia.org/wiki/%C3%98vre_%C3%85rdal) e, da qui, prosegue verso [Ardal](https://www.fjordnorway.com/en/destinations/aardal) e poi Lærdal: percorriamo la strada che fiancheggia il fiordo in direzione Vindedalen alla ricerca di una piazzola segnalata da park4night e ci fermiamo [qui](https://park4night.com/lieu/127464//vindedalen-unnamed-road/norway/l%C3%A6rdal-kommune#.XTf_XegzaUk). Ceniamo e di godiamo il tramonto sul Lærdalsfjord.

{% contentfor mymap %}
<iframe src="https://www.google.com/maps/d/u/0/embed?mid=1knyhH0_9PpBdXYp5X1RWp8-pwYuXtJZu" width="640" height="480"></iframe>
{% endcontentfor %}

{% contentfor sidebar %}

**Tips**  
Ferry Drasvik-Hella: 101 nkr per 2 persone + campervan

Pedaggio [Tindevegen](https://tindevegen.no/en/): 90 nkr

Se non diversamente specificato i siti visitati sono ad accesso gratuito

{% endcontentfor %}