---
layout: post
title: Trollstigen
pics: 2019-06-30-norway
gallery_url: https://photos.app.goo.gl/P2KCLi1dtEpqfT54A
tags: belvedere fiordi strada panoramica traghetto
---

{% google_photos page.gallery_url none %}

Foto 1 cap="L'imponente Trollveggen parzialmente avvolta dalle nuvole"

Ci svegliamo nel [campeggio di Åndalsnes](https://www.andalsnes-camping.net/home) con un gran sole nel cielo: ne approfittiamo per goderci la colazione allestendo il tavolino pieghevole all’esterno. Ora che siamo pronti a partire, però, il cielo comincia a rannuvolarsi. Con ancora qualche sprazzo di azzurro, torniamo alla vicina [**Trollveggen**](https://www.visitnorway.com/places-to-go/fjord-norway/northwest/listings-northwest/trollveggen/1001/), la “parete dei troll”, già visitata ieri, per qualche ulteriore scatto sperando nella luce migliore.

## Trollstigen

Ci dirigiamo ora verso la [**Trollstigen**](https://www.visitnorway.it/dove-andare/norvegia-dei-fiordi/trollstigen/), la “scala dei troll”, [strada turistica nazionale](https://www.nasjonaleturistveger.no/en/routes) considerata da brivido per via dei suoi 11 tornanti con pendenza del 12% . Purtroppo il cielo è interamente coperto.

Foto 2 cap="Copertina della brochure che illustra l'itinerario della Trollstigen, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/geiranger--trollstigen/))"

Foto 3 cap="Mappa dell'itinerario della Trollstigen, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/geiranger--trollstigen/))"

Percorriamo la Trollstigen ammirando il panorama della vallata sottostante e soffermandoci sulla cascata [Stigfossen](https://www.europeanwaterfalls.com/waterfalls/stigfossen-trollstigen/), che fiancheggia il tortuoso percorso. Non c’è modo di fermarsi lungo la strada, che si presenta ad una sola corsia con frequenti slarghi per consentire il passaggio nei due sensi di marcia.

Foto 4 cap="I primi tornanti della Trollstigen che si inerpica a fianco della cascata Stigfossen"

Foto 5 cap="Trollstigen significa letteralmente 'scala dei troll'"

In cima agli 11 tornanti troviamo un punto panoramico attrezzato con un edificio moderno che ospita vari servizi per i turisti, una grande vasca con acqua che scorre e una serie di piattaforme panoramiche collegate da camminamenti in legno e corten. Proseguiamo nella fertile vallata di [Valldalen](https://en.wikipedia.org/wiki/Valldalen) e ci fermiamo a mangiare nell’area di parcheggio presso il [Gudbrandsjuvet](https://www.visitnorway.com/listings/gudbrandsjuvet/187527/), caratterizzato dalla cascata del fiume Valldøla.

Foto 6 cap="Vista della Trollstigen e della cascata Stigfossen dal belvedere in cima alla valle"

Foto 7 cap="Le acque del fiume Istra scorrono calme poco prima di generare l&#039;impetuosa cascata Stigfossen che copra un salto di 240 m"

Foto 8 cap="Le acque del fiume Istra alimentano una serie di vasche accanto le quali si snoda il camminamento che conduce ad una serie di punti panoramici sulla valle"

## Geirangerfjord

Superato lo Storfjord con il [ferry Linge-Eidsdal](https://www.fjord1.no/Ruteoversikt/Moere-og-Romsdal/Eidsdal-Linge?from=150015248081&to=150015248080), procediamo sulla [**Ørnesvingen**](https://www.nasjonaleturistveger.no/en/routes/geiranger--trollstigen/), la “strada dell’aquila”, ovvero gli ultimi spettacolari 7 km della Fv63 verso [Geiranger](https://www.fjordnorway.com/en/destinations/geiranger): un ripidissimo pendio con altri 11 tornanti che offrono viste suggestive sul fiordo e che, di fatto, costituiscono il proseguimento verso sud della Trollstigen.

Nonostante il cielo coperto, il [**Geirangerfjord**](https://www.fjordnorway.com/en/inspiration/experience-the-geirangerfjord) è oggettivamente spettacolare! Questo fiordo, forse il più noto e visitato della Norvegia, è inserito nella [Lista dei siti patrimonio dell’Umanità UNESCO](https://whc.unesco.org/en/list/1195/) (insieme al [Nærøyfjord](https://www.visitnorway.com/listings/the-unesco-n%C3%A6r%C3%B8yfjord/12020/)) dal 2005: il suo “eccezionale valore universale” ([outstanding universal value](https://whc.unesco.org/en/criteria/)) è dovuto alla sua conformazione con le pareti di roccia chiara, quasi rilucente, che si immergono ripide nelle acque del mar di Norvegia, svettando su di esso per 1400 m e delimitando, così, uno stretto e tortuoso braccio d’acqua, profondo 500 m. Il Geirangerfjord, lungo complessivamente 15 km, è un braccio del [Sunnylvsfjord](https://en.wikipedia.org/wiki/Sunnylvsfjorden), a sua volta ramo laterale dello [Storfjord](https://en.wikipedia.org/wiki/Storfjorden_(Sunnm%C3%B8re)) (Grande fiordo).

Foto 9 cap="Il glorioso Geirangerfjord visto dal principale belvedere sulla Ørnesvingen; in fondo al fiordo si intravede l'imponente cascata delle Sette sorelle"

Notiamo un’immensa nave da crociera attraccata al molo del paesino notoriamente invaso dai turisti: le acque profonde del fiordo infatti, sono navigabili anche da imbarcazioni con un pescaggio importante e, per questo, Geiranger costituisce una tappa immancabile nella quasi totalità delle crociere turistiche di più giorni sui fiordi. Scendiamo fino al lungomare e cerchiamo parcheggio a Geiranger: fortunatamente ne troviamo uno gratuito lungo la strada che poi sale verso [**Dalsnibbba**](https://dalsnibba.no/en/).

Foto 10 cap="Vista panoramica sul Geirangerfjord: sulla sinistra, il piccolo paese di Geiranger accoglie immense navi da crociera"

Il nostro programma prevederebbe ora una mini-crociera sul fiordo per esplorarlo più da vicino, ma il cielo è coperto e i colori sono un po’ spenti. Andiamo all’ufficio turistico che vende i biglietti per le crociere per informarci su possibilità e disponibilità e valutiamo il tour più adatto a noi. Decidiamo di temporeggiare fino a domani, sperando in un miglioramento del tempo.

Nel frattempo, girato il minuscolo paesino, ci fermiamo al [Geiranger Sjokolade](https://geirangersjokolade.no/) per una sosta: il locale è delizioso e accoglie una piccola caffetteria oltre al lato negozio che vende principalmente cioccolata. Rimaniamo stupiti (e inizialmente quasi contrariati) della versione norvegese della cioccolata calda della quale, in realtà, quasi subito ci innamoriamo. Restiamo nella cioccolateria fino praticamente alla chiusura.

Foto 11 cap="L'esterno del locale/negozio Geiranger Sjokolade in una delle stradine di Geiranger tutta baretti e negozi di souvenir"

Foto 12 cap="La cioccolata calda norvegese viene preparata scaldando il latte fino ad ottenere una schiuma calda nella quale poi si versano pezzetti di cioccolato (al latte, fondente, bianco a seconda dei gusti): il risultato è inaspettatamente ottimo!"

Il cielo rimane plumbeo; prendiamo il furgone e risaliamo la strada a tornanti che porta al belvedere sul fiordo Dalsnibba, fermandoci per la notte in una [piazzola erbosa](https://park4night.com/lieu/170408//11-prim%C3%A6r-fylkesveg-63/norway/#.YwPvBnZByUl) lungo uno di essi.

{% contentfor sidebar %}

**Tips**
[Åndalsnes camping](https://www.andalsnes-camping.net/home): 270 nkr per 2 persone + campervan; doccia: 15 nkr (durata 5′)

[Ferry Linge-Eidsdal](https://www.fjord1.no/Ruteoversikt/Moere-og-Romsdal/Eidsdal-Linge?from=150015248081&to=150015248080): 119 nkr per 2 persone + campervan

Geiranger, blocco servizi igienici presso il molo: 15 nkr

Se non diversamente specificato i siti visitati sono ad accesso gratuito

{% endcontentfor %}
