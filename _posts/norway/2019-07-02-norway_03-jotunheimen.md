---
layout: post
title: Jotunheimen
tags: [strada panoramica]
cat: norway

gallery_url: https://photos.app.goo.gl/P2KCLi1dtEpqfT54A
pics: 2019-06-30-norway
day: "03"
teaser: /assets/img/{{post.pics}}/teaser/{{post.day}}.jpg
---

{% google_photos page.gallery_url none %}

{% include img.html id=35 cap="In esplorazione lungo la Jotunheimvegen" %}

Dopo l’abbondante pioggia di [ieri sera]({% post_url norway/2019-07-01-norway_02-oppland %}), ci svegliamo sui colli boscati che si inerpicano ad ovest di Lillehammer nello spot individuato nei pressi di un piccolo lago, ora inondato di luce. La temperatura è fresca ma il sole sta già scaldando l’aria, consentendoci di preparare la colazione all’esterno. Facciamo due passi costeggiando il laghetto e poi imboccando un sentiero che conduce ai vicini pascoli, a giudicare dai belati di svariate tonalità che udiamo.

## Lillehammer

Ci mettiamo in moto e ci dirigiamo verso [**Lillehammer**](https://www.visitnorway.com/places-to-go/eastern-norway/the-lillehammer-region/), per una tappa ricognitiva presso il centro informazioni turistiche locale. Dal momento, infatti, che il [primo giorno]({% post_url norway/2019-06-30-norway_01-telemark %}), in virtù del meteo instabile, abbiamo stabilito di modificare l’itinerario di viaggio pensato inizialmente, ora stiamo navigando a vista. La cittadina di Lillehammer è nota per aver ospitato le [Olimpiadi invernali](https://it.wikipedia.org/wiki/XVII_Giochi_olimpici_invernali) nel 1994: ne sono testimonianza i due trampolini per il salto con gli sci, riconoscibili anche da lontano. Ci fermiamo al [visitors center](https://en.lillehammer.com/?_ga=2.220187929.1600739022.1563625152-1046737073.1563625152), situato presso la stazione ferroviaria cittadina; trovandoci alle porte dello Jotunheimen National Park, speriamo di riuscire a raccogliere un po’ di informazioni sulle possibili escursioni da intraprendere.

{% include img.html id=30 cap="Fiori di lupino viola lungo la Saksumdalsvegen, non lontano da Lillehammer" %}

{% include img.html id=29 cap="Fiori di lupino rosa lungo la Saksumdalsvegen, non lontano da Lillehammer" %}

In particolare vorremmo sapere qualcosa di più sul crinale di **Besseggen**, considerato uno degli itinerari più spettacolari della Norvegia e, a quanto riportato sul [sito ufficiale](https://besseggen.net/?lang=en) dell’itinerario, annoverato dal [National Geographic](https://www.nationalgeographic.com/adventure/article/worlds-thrilling-hikes-trails) fra i 20 trekking più belli del mondo. Ci viene data qualche generica indicazione sul meteo, discreto ma non eccezionale, e su dove pernottare. Facciamo il pieno di carburante a una stazione di servizio Circle K e prendiamo un caffè al vicino McDonald’s dove approfittiamo della connessione Wi-Fi gratuita e della corrente elettrica a disposizione per definire l’itinerario da percorrere oggi, anche in vista del possibile trekking.

## Peer Gynt Vegen

Partiamo quindi alla volta dello [**Jotunheimen National Park**](https://jotunheimen.com/en/), letteralmente la “dimora dei giganti”, parco nazionale di 1151 kmq con vette oltre 2300 m, strette valli e laghi profondi. Il parco si trova a nord-ovest rispetto a Lillehammer e, per raggiungerlo, intendiamo per correre una serie di strade segnalate dalla guida della [Lonely Planet](https://shop.lonelyplanetitalia.it/prodotto/guida-di-viaggio-norvegia) come particolarmente panoramiche. La prima di queste è la [**Peer Gynt Vegen**](http://www.peergyntvegen.no/) che si snoda per 57 km da Skei a [Espedalen](https://en.wikipedia.org/wiki/Espedalen), seguendo il tragitto percorso da [Peer Gynt](https://it.wikipedia.org/wiki/Peer_Gynt), leggendario personaggio creato da [Henrik Ibsen](https://it.wikipedia.org/wiki/Henrik_Ibsen).

{% include img.html id=31 cap="Punto di accesso alla Peer Gynt Vegen dove il pedaggio si paga con carta di credito: il sistema è completamente automatizzato" %}

{% include img.html img="peer-gynt-vegen_a.jpg" cap="Cartina raffigurante l'itinerario della Peer Gynt Vegen" link="http://www.jannekeswereld.nl/2015/06/13/peer-gynt-vegen-bergweg-noorwegen/" %}

Ci risulta ci sia un pedaggio da pagare ma non ci è ancora chiaro come pagheremo in quanto, per accedere alla Peer Gynt Vegen, ci stiamo inerpicando su per i monti, lontano dalla civiltà. Oltretutto, provando ad impostare la strada come itinerario nel navigatore di [Google Maps](https://www.google.com/maps/@44.4786135,11.3724806,15z), il software cerca di indirizzarci verso altri tragitti e lo street view non la copre. Lungo la strada, però, troviamo cartelli che indicano proprio “Peer Gynt Vegen”, a mano a mano che ci avviciniamo ad essa: poco dopo l’accesso ci si presenta davanti il casello del pedaggio con sbarra automatica. Il sistema è completamente meccanizzato e accetta carte di credito. Paghiamo e iniziamo il percorso. Il paesaggio è selvaggio e verdeggiante con prevalenza di arbusti. Incontriamo rare macchine. Ci fermiamo a pranzare a un tavolo da picnic accanto a un bucolico corso d’acqua: che pace! Riprendiamo il percorso sterrato e procediamo fino al termine dell’itinerario.

{% include img.html id=33 cap="Paesaggio lungo la Peer Gynt Vegen" %}

## Jotunheimvegen

Da qui siamo intenti ad intraprendere anche la [**Jotunheimvegen**](https://jotunheimvegen.no/), strada lunga 45 km che si dirama da [Skåbu](https://en.wikipedia.org/wiki/Sk%C3%A5bu) a [Bygdin](https://en.wikipedia.org/wiki/Bygdin), conducendoci alle porte del parco nazionale. L’itinerario non figura però sulla carta stradale e non viene nemmeno riconosciuto dal navigatore di Google Maps; riusciamo comunque ad accedervi tornando sulla E6 e dirigendoci a Skåbu.

{% include img.html img="IMG_20190702_180006.jpg" cap="Cartello informativo a Skåbu recante indicazioni sugli itinerari percorribili nella zona" %}

{% include img.html id=36 cap="Indicazione relativa all'accesso alla Jotunheimvegen" %}

La Jotunheimvegen attraversa da est a ovest un’area caratterizzata da ampi spazi verdi, offrendo bei panorami con vegetazione arbustiva e specchi d’acqua. A metà del percorso comincia a piovigginare e presto la pioggia si tramuta in nevischio. Percorriamo la strada che costeggia il lago [Vinstre](https://en.wikipedia.org/wiki/Vinstre), costellato di numerose casette rosse sulla sponda settentrionale, e ci immettiamo sulla Fv51.

{% include img.html id=34 cap="Uno dei numerosi specchi d'acqua lungo la Jotunheimvegen" %}

{% include img.html id=37 cap="Lungo la Jotunheimvegen il paesaggio progressivamente si apre, permettendo allo sguardo di spaziare a 360°" %}

## Valdresflye

Il tratto di quest’ultima che va da Garli a Hindsæter, ovvero la [**Valdresflye**](https://www.nasjonaleturistveger.no/en/routes/valdresflye), è considerato [strada turistica nazionale](https://www.nasjonaleturistveger.no/en/routes) e attraversa una bella vallata offrendo svariati punti panoramici. Ci fermiamo al belvedere [Rjupa](https://www.nasjonaleturistveger.no/en/routes/valdresflye?attraction=Rjupa) che offre un’ampia vista sul lago Vinstre e sul paesaggio montuoso che incornicia la valle. Riprendiamo il nostro itinerario percorrendo la Fv51 verso nord. Purtroppo il cielo è grigio e a tratti piove/nevica. Notiamo un branco di renne muoversi in gruppo non lontano dalla strada: vedendo che hanno catturato la nostra attenzione, alcune di esse si fermano a guardarci a loro volta.

{% include img.html img="valdresflye-brochure-1.jpg" cap="Copertina della brochure che illustra l'itinerario della Valdresflye, una delle 18 Scenic Routes norvegesi" link="https://www.nasjonaleturistveger.no/en/routes/valdresflye" %}

{% include img.html img="valdresflye-map.jpg" cap="Mappa dell'itinerario della Valdresflye, una delle 18 Scenic Routes norvegesi" link="https://www.nasjonaleturistveger.no/en/routes/valdresflye" %}

## Gjende

Procedendo, sulla sinistra troviamo il lago [Gjende](https://en.wikipedia.org/wiki/Gjende) e, alle sue spalle, la cresta di [**Besseggen**](https://www.youtube.com/watch?v=wPxlB2YwLH4), su cui passa l’omonimo trekking tanto apprezzato. Decidiamo di effettuare una rapida ricognizione sulla logistica dell’escursione imboccando la strada che conduce allo [Gjendesheim lodge](https://gjendesheim.dnt.no/en/), presso cui si prende il [ferry](https://www.gjende.no/en/) per il [Memurubu lodge](https://www.memurubu.no/), punto di partenza del trekking. Il vento soffia forte e la temperatura è decisamente calata rispetto a questa mattina. Nel parcheggio presso il lodge non si può lasciare la macchina per più di due ore e viene indicato di utilizzare, invece, il [Reinsvangen long term parking](https://www.besseggen1743.no/en/home), situato all’inizio della strada, da cui si può prendere gratuitamente uno shuttle per il molo dei ferry. Entriamo nel lodge, che fa anche servizio bar e ristorante, e veniamo accolti da un invitante odore di pane tostato e burro fritto: usciamo prima di farci cogliere dalla tentazione!

Terminata la ricognizione ci spostiamo al vicino [camping di Maurvangen](https://www.maurvangen.no/en/), l’unico nella zona. Prendiamo una piazzola semplice senza elettricità e due gettoni per la doccia ma fa talmente freddo che decidiamo di rimandarla al mattino successivo. Approfittiamo della cucina comune, che odora un po’ di chiuso, e del pentolame messo a disposizione dal campeggio. Dopo cena, rintanati nel furgone, crolliamo direttamente a letto.  

{% contentfor mymap %}
<iframe src="https://www.google.com/maps/d/u/0/embed?mid=1UlPX6e0voR7pnQlOgIa5A0x9KwUFiyGn" width="640" height="480"></iframe>
{% endcontentfor %}

{% contentfor sidebar %}

**Tips**  
Parcheggio della stazione di Lillehammer: libero per 30' poi a pagamento

Pedaggio [Peer Gynt Vegen](http://www.peergyntvegen.no/): 85 nkr (solo carta di credito)

Pedaggio [Jotunheimvegen]: 100 nkr  (solo carta di credito)

[Reinsvangen long term parking](https://www.besseggen1743.no/en/home) (parcheggio per [Besseggen](https://besseggen.net/?lang=en)): 150 nkr/giorno, dotato di servizi igienici. Uno shuttle gratuito collega il parcheggio con il molo dei ferry presso lo [Gjendesheim lodge](https://gjendesheim.dnt.no/en/)

[Maurvangen camping](https://www.maurvangen.no/en/):  260 nkr  per 2 persone + campervan;  doccia: 15 nkr (durata 4′)

Se non diversamente specificato i siti visitati sono ad accesso gratuito

{% endcontentfor %}
