---
layout: post
title: Sognefjellet
pics: 2019-06-30-norway
gallery_url: https://photos.app.goo.gl/P2KCLi1dtEpqfT54A
tags: trekking belvedere montagna strada-panoramica neve
cat: norway
header:
    teaser: /assets/img/cover/norway/04.jpg
---

{% google_photos page.gallery_url none %}

{% include img.html id=42 cap="Seguendo il corso del fiume Bøvra, la Sognefjellet attraversa la vallata di Bøverdalen per cominciare gradualmente a salire" %}

Ci svegliamo semi-congelati nel [camping di Maurvangen](https://www.maurvangen.no/). Consumiamo i 4 minuti di doccia con le mani che quasi bruciano sotto l’acqua calda. Mentre prepariamo la colazione facciamo il punto della situazione: oggi il cielo è coperto, l’aria è gelida e le previsioni indicano pioggia, forse neve, quindi dell’escursione alla cresta Besseggen non se ne parla proprio. Domani, invece, il tempo sembra più promettente: niente precipitazioni e forse qualche raggio di sole. La nostra intenzione, quindi, è quella di rimanere in zona e dedicare al trekking la [giornata di domani](/), coprendoci per bene. Aggiudicato!

## Lom

Lasciato il campeggio, ci dirigiamo verso Lom dove vogliamo approfondire le condizioni del [Besseggen](https://besseggen.net/?lang=en) presso l’ufficio turistico del parco, fare una mini spesa e da lì, poi, intraprendere la [**Sognefjellet**](https://www.nasjonaleturistveger.no/en/routes/sognefjellet), una delle strade turistiche nazionali che avevamo già messo in programma di percorrere in fase di pianificazione del viaggio. Presso il visitors center di Lom verifichiamo le meteo a breve termine, constatando che anche qui, come all’[ufficio turistico](https://en.lillehammer.com/?_ga=2.220187929.1600739022.1563625152-1046737073.1563625152) di Lillehammer, il riferimento è il sito web [storm.no](https://www.storm.no/). Le previsioni per stanotte sono di pioggerella/nevischio, mentre quelle per domani indicano sereno/variabile. Chiediamo se la strada della Sognefjellet è aperta e ci viene risposto di sì, precisando però che alle 20 i cancelli verranno chiusi per rischio neve durante la notte. Abbiamo tempo a sufficienza, quindi torniamo in macchina e partiamo alla volta della Sognefjellet.

{% include img.html img="sognefjellet-brochure-1.jpg" cap="Copertina della brochure che illustra l&#039;itinerario della Sognefjellet, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/sognefjellet))" %}

{% include img.html img="sognefjellet-map.jpg" cap="Mappa dell'itinerario della Sognefjellet, una delle 18 Scenic Routes norvegesi (tratta dal [sito web Norwegian Scenic Routes](https://www.nasjonaleturistveger.no/en/routes/sognefjellet))" %}

## Sognefjellet

L’itinerario attraversa la bella vallata di [**Bøverdalen**](https://en.wikipedia.org/wiki/B%C3%B8verdal), seguendo il corso del fiume [Bøvra](https://en.wikipedia.org/wiki/B%C3%B8vra) e fiancheggiando alcuni laghi. Purtroppo più procediamo in direzione delle vette di [Galdhøpiggen](https://en.wikipedia.org/wiki/Galdh%C3%B8piggen) e [Store Skagastølstind](https://en.wikipedia.org/wiki/Store_Skagast%C3%B8lstind), più il tempo peggiora. Da nuvolo comincia a piovere e presto la pioggia si trasforma in neve. Il percorso è comunque suggestivo e continua a salire; arriviamo al passo a quota 1400 m e procediamo poco oltre fino al belvedere [Nedre Oscarshaug](https://www.nasjonaleturistveger.no/en/routes/sognefjellet?attraction=Nedre%20Oscarshaug), prima di [Turtagrø](https://turtagro.no/), dove decidiamo di fare dietro front e rientrare per non rischiare di trovare la sbarra chiusa.

{% include img.html img="IMGP3401-3.jpg" cap="Arrivati al passo, il paesaggio si mostra polverizzato di neve, il vento soffia forte e, purtroppo, la visibilità è piuttosto limitata" %}

A Lom ci fermiamo nuovamente e, approfittando della connessione Wi-Fi del visitors center, ancora un po’ titubanti, prenotiamo il [ferry](https://www.gjende.no/en/) per il [Memurubu lodge](https://www.memurubu.no/en/home/) per domani mattina: il primo, quello delle 7:45, è già pieno. Ci affrettiamo a comprare due biglietti per il secondo, in partenza alle 8:30.

{% include img.html id=44 cap="Lungo la strada incontriamo numerose pecore, il più delle volte indifferenti al freddo e alla pioggia mista a nevischio" %}

{% include img.html id=43 cap="Lungo la strada incontriamo numerose pecore, il più delle volte indifferenti al freddo e alla pioggia mista a nevischio" %}

Torniamo verso Gjende e, sulla Rv51, cerchiamo uno spot dove dormire, non lontano dal Gjendesheim. Nella sterrata laterale Riddersprangvegen troviamo un [posticino confortevole](https://park4night.com/en/lieu/164084//lom-riddersprangvegen/norway//Surrounded-by-nature#.YwJp0nZByUl) a mezz'ora di macchina dal lodge. Riscaldato il furgone, cuciniamo una zuppa calda, prepariamo gli zaini, ci copriamo bene e andiamo a letto mentre fuori pioviggina.

{% contentfor mymap %}
<iframe src="https://www.google.com/maps/d/u/0/embed?mid=16-HyIdpM1bTonArYKBydTBU1MINpmBP1" width="640" height="480"></iframe>
{% endcontentfor %}

{% contentfor sidebar %}

Tips
[Camping di Maurvangen](https://www.maurvangen.no/): 260 nkr per 2 persone + campervan; doccia: 15 nkr (durata 4′)

[Ferry](https://www.gjende.no/en/) [Gjendesheim](https://gjendesheim.dnt.no/en/)-[Memurubu](https://www.memurubu.no/): 160 nkr/persona (si consiglia la prenotazione)

Se non diversamente specificato i siti visitati sono ad accesso gratuito

{% endcontentfor %}
