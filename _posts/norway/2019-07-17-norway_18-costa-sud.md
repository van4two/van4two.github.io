---
layout: post
title: Costa sud
tags: []
cat: norway

gallery_url: https://photos.app.goo.gl/MnPRhggrJT1cqncF9
pics: 2019-06-30-norway
day: "18"
teaser: /assets/img/{{post.pics}}/teaser/{{post.day}}.jpg
---

{% google_photos page.gallery_url none %}

{% include img.html img="IMGP5840-2-lindesnes-scaled.jpg" cap="Dalla penisola di Lindesnes, l'omonimo faro sorveglia il Mare del Nord" %}

Sveglia alle 8 nel [campeggio di Ogna](https://www.ognacamping.no/en/): rispetto ai giorni precedenti, caratterizzati da escursioni e trekking per i quali abbiamo preferito metterci in moto presto ([Trolltunga]({% post_url norway/2019-07-13-norway_14-trolltunga %}), [Preikestolen]({% post_url norway/2019-07-15-norway_16-preikestolen %}) e [Kjeragbolten]({% post_url norway/2019-07-16-norway_17-kjerag %}), oggi facciamo tutto con più calma. In tarda mattina muoviamo il furgone in direzione est. La giornata è più bella di quanto previsto dalle meteo, ancora sole pieno!

## Costa sud

Percorriamo la Fv44 che fiancheggia splendidi paesini sul mare alternati a insenature rocciose: il tratto da **[Egersund](https://www.fjordnorway.com/places-to-go/egersund-town-centre-p1086743)** fino a [**Flekkefjord**](https://www.visitnorway.com/places-to-go/southern-norway/flekkefjord/), infatti, viene descritto dalla guida della [Lonely Planet](https://shop.lonelyplanetitalia.it/prodotto/guida-di-viaggio-norvegia) come uno dei più panoramici del sud della Norvegia, snodandosi fra aspre colline e aree boscose.

{% include img.html id=70 cap="Panoramica sulla costa meridionale della Norvegia nei pressi di Egersund" %}

## Sogndalstrand

Ci allunghiamo a **[Sogndalstrand](https://www.visitnorway.com/listings/sogndalstrand/10739/)**, località nota per i pittoreschi edifici e magazzini in legno del XVII e XVIII secolo raffigurati su numerosi opuscoli turistici: facciamo un giro a piedi fra le casette con piccoli moli sul mare.

{% include img.html id=71 cap="Il bucolico paesino di Sogndalstrand" %}

{% include img.html id=75 cap="Il bucolico paesino di Sogndalstrand" %}

{% include img.html id=76 cap="Il bucolico paesino di Sogndalstrand" %}

## Jøssingfjord

Ci rimettiamo in marcia e procediamo sempre lungo la Fv44 passando per il **[Jøssingfjord](https://www.visitnorway.it/listings/helleren-and-j%C3%B8ssingfjord/10735/)**, caratterizzato da pareti rocciose e due case del XVII secolo, le Helleren, situate al margine del fiordo.

{% include img.html id=79 cap="Vecchie ripide rotaie nei pressi di Jøssingfjord" %}

Poco oltre ci fermiamo a pranzare lungo le sponde del piccolo e tranquillo lago Kollfattjødn dove improvvisiamo un picnic frugale.

{% include img.html id=80 cap="Il tranquillo e appartato lago di Kollfattjødn" %}

## Lindesnes

Da qui ritorniamo sulla Fv44 che continuiamo a seguire verso est. Percorriamo la penisola di **[Lindesnes](https://www.visitnorway.com/places-to-go/southern-norway/lindesnes/)**, letteralmente “penisola ad arco”, fino alla sua estremità, il punto più meridionale della Norvegia, che regala uno scorcio sulla forza della natura che si scatena fra lo Skagerrak e il Mare del Nord.

{% include img.html id=87 cap="Il punto più meridionale della Norvegia si trova nella penisola di Lindesnes" %}

Qui, fra le insenature rocciose, visitiamo il **[faro di Lindesnes](https://www.visitnorway.com/places-to-go/southern-norway/lindesnes/listings-lindesnes-region/lindesnes-lighthouse/3644/)**, suggestivo classico faro norvegese costituito da un volume cilindrico bianco leggermente rastremato e da una lanterna rosso fuoco.

{% include img.html img="IMG_20190717_172801-scaled.jpg" cap="Dalla penisola di Lindesnes, l'omonimo faro sorveglia il Mare del Nord" %}

{% include img.html id=82 cap="Dalla penisola di Lindesnes, l'omonimo faro sorveglia il Mare del Nord" %}

Risaliamo la penisola e, in breve, arriviamo a Kristiansand dove puntiamo direttamente il parcheggio dei laghi [Baneheia](https://park4night.com/lieu/58798//kristiansand-10-svarttj%C3%B8nnveien/norway/kristiansand#prettyPhoto), già visitati all’[andata]({% post_url norway/2019-06-30-norway_01-telemark %}). Ceniamo su uno dei numerosi tavoli in legno presenti nel parco. C’è ancora qualcuno che fa il bagno perché il sole non è ancora tramontato. Torniamo al [parcheggio](https://park4night.com/lieu/58798//kristiansand-10-svarttj%C3%B8nnveien/norway/kristiansand#prettyPhoto) dove trascorriamo la notte.

## Ritorno

Sveglia alle 5: ci prepariamo rapidamente e in pochi minuti raggiungiamo il porto di Kristiansand, da cui parte il traghetto delle 6:45 della [Fjordline](https://www.fjordline.com/en) che ci riporterà in Danimarca. Arriviamo a Hirtshals in ritardo di circa mezzora. Da qui imbocchiamo la E39 in senso contrario a 20 giorni fa e cominciamo il lungo viaggio di ritorno verso Den Haag. All’altezza di Amburgo troviamo dei lavori in corso che ci costringono ad una coda di circa un’ora. Proseguiamo e arriviamo in Olanda a Den Haag in 13 ore di viaggio, alle 22:30, distrutti ma appagati.

{% contentfor mymap %}
<iframe src="https://www.google.com/maps/d/embed?mid=1Zq412hsHtAhB0wvIPQNmXxJQUWI1OuUB&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**  
[Ogna camping](https://www.ognacamping.no/en/): 220 nkr per 2 persone + campervan; gettone doccia ed elettricità comprese nel prezzo

[Faro di Lindesnes](https://www.visitnorway.com/places-to-go/southern-norway/lindesnes/listings-lindesnes-region/lindesnes-lighthouse/3644/): 80 nkr/persona

[Traghetto Fjordline](https://www.fjordline.com/en): 153 €, due persone + Fiat Scudo, solo ritorno; partenza 6:45 - arrivo 9:00 (durata: 2h 15′)

Se non diversamente specificato i siti visitati sono ad accesso gratuito

{% endcontentfor %}