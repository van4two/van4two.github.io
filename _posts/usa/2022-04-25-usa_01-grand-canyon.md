---
layout: post
title: Grand Canyon
pics: 2022-04-25-usa
gallery_url: https://photos.app.goo.gl/JneRfGRjKM6Ku5ZV6
tags: arizona canyon fiume colorado national-park belvedere strada-panoramica foresta
cat: usa
header:
    teaser: /assets/img/cover/usa-parks/01.jpg

---

{% google_photos page.gallery_url none %}

{% include img.html id=17 cap="Vista sul Grand Canyon da Pima Point, belvedere lungo la Hermit Road" %}

La nostra Avventura inizia con una sveglia che suona alle 3:45 del mattino. Ieri sera preparativi fino all'ultimo e, come era da immaginarsi, abbiamo dormito solo un paio d'ore. Eppure, l'emozione e l'eccitazione per il viaggio che sta per cominciare non fanno pesare l'alzataccia. Giunti in aeroporto, il delirio. Una coda per i controlli di sicurezza vista in poche occasioni. In effetti lunedì prossimo sarà il 25 aprile, ma immaginavamo che il COVID 19 avrebbe continuato a frenare la voglia di viaggiare, che invece tende a prevalere. Facciamo il check in e appuriamo che tutti i documenti (visto, vaccino e tampone) sono in ordine, quindi ci imbarchiamo sul volo Air France AF1029 delle 6:30 per Parigi. Da qui proseguiamo con il volo intercontinentale Delta DL221 che ci porta a a Salt Lake City da cui partiamo per la nostra tappa finale: Las Vegas, con volo DL2696.

## Vegas

Arrivati a [**Las Vegas**](https://www.visitlasvegas.com/it/) siamo accolti dallo scintillio di lucine delle slot machines presenti in aeroporto. Con [Uber](https://play.google.com/store/apps/details?id=com.ubercab&hl=en&gl=US) raggiungiamo l'[Oyo Hotel & Casino](https://www.oyolasvegas.com/), dove abbiamo appuntamento con Irina per il noleggio della macchina prenotata su [Turo](https://turo.com/). Nello skyline che ci si presenta riconosciamo subito il finto [Space Needle](https://en.wikipedia.org/wiki/The_Strat) e la mini [Torre Eiffel](https://it.wikipedia.org/wiki/Paris_Las_Vegas). Rimandiamo la visita a Las Vegas all'ultimo giorno del viaggio e, con il Grand Dodge Caravan bianco appena preso, ci dirigiamo verso sud, direzione Arizona. Facciamo tappa a uno dei numerosi [Walmart](https://www.walmart.com/) di Las Vegas per comprare una scheda telefonica americana usa e getta, bombole per il fornelletto a vite e un po' di viveri.

## Verso l'Arizona

Provati dalla stanchezza del viaggio in aereo e dalle mancate ore di sonno, lasciamo il [Nevada](https://it.wikipedia.org/wiki/Nevada) per l'[Arizona](https://it.wikipedia.org/wiki/Arizona) sulla US-93 che è già buio. Oltrepassato un blocco per incidente che ha visto l'atterraggio di ben quattro elicotteri del pronto soccorso in mezzo alla strada, ci fermiamo poco oltre [Kingman](https://www.viaggi-usa.it/kingman-cosa-vedere/), dove, in un'area di servizio, ci fermiamo e crolliamo dal sonno.

Ste si sveglia poco prima delle 6 e guida fino al secondo innesto della storica [**Route 66**](https://www.viaggi-usa.it/itinerario-route-66/) con la strada che stiamo percorrendo. Mi sveglio anche io e facciamo colazione su tavoli di legno accanto a negozi al margine della strada. Cominciamo a guardarci attorno: siamo immersi in un paesaggio brullo e desertico. In cielo non c’è una nuvola e il sole è abbagliante.

{% include img.html id=2 cap="La storica Route 66" %}

Studiamo un po’ l’assetto interno del minivan in modo da ottimizzare lo spazio: la comodità del Grand Dodge è data dal fatto che i sedili della seconda e terza fila sono incassabili nel "pavimento" della macchina, offrendo quindi un ampio spazio piano, ottimo per dormire con il sacco al pelo su un materassino gonfiabile. Questa soluzione ci consente grande flessibilità e capacità di improvvisazione.

Ci dirigiamo poi verso [Williams](https://experiencewilliams.com/) per proseguire lungo la AZ-64 in direzione nord fino al visitor center di [Tusayan](https://www.visitarizona.com/places/cities/tusayan/), anticamera d’accesso al [**Grand Canyon National Park**](https://www.nps.gov/grca/index.htm). Si tratta di uno di quegli abitati sorti poco fuori dai parchi, a servizio e in funzione degli stessi. Qui acquistiamo il [pass annuale](https://www.nps.gov/planyourvisit/passes.htm) per i parchi nazionali americani (80 $), ci dirigiamo all’ingresso sud del parco ed entriamo. Ci viene data una mappa del parco ad integrazione della documentazione che già avevamo scaricato dal [sito web ufficiale](https://www.nps.gov/grca/index.htm).

## Grand Canyon National Park

Il programma ipotizzato per questa prima giornata - ormai solo mezza giornata - prevede un tour per i principali punti panoramici del [**South Rim**](https://www.nps.gov/grca/planyourvisit/placestogo.htm), così da dedicare domani interamente a un’[escursione a piedi](https://www.van42.com/2022/04/26/usa_02-grand-canyon.html). Il parco del Grand Canyon è caratterizzato dai due Rim, ovvero "bordi" del canyon stesso, il North e il South Rim, non lontanissimi l'uno dall'altro in linea d'aria (pur essendo il Grand Canyon particolarmente ampio) ma posti a distanza di circa 4 ore di guida. La maggior parte dei visitatori si reca solamente al South Rim. Il [**North Rim**](https://www.nps.gov/grca/planyourvisit/north-rim.htm), che ci sarebbe piaciuto visitare, si trova in una posizione più remota e isolata e, in virtù della maggiore altitudine a cui si trova (oltre 2500 m), è caratterizzato da una stagione più breve. Nel 2022 l'apertura è prevista a metà maggio - troppo avanti rispetto al nostro viaggio - e la strada per raggiungerlo rimarrà chiusa fino a quella data.

{% include img.html img="south-rim.jpg" cap="Mappa del South Rim tratta dal [sito ufficiale del parco](https://www.nps.gov/grca/learn/news/upload/trip-planner-grca.pdf)" %}

{% include img.html img="south-rim-village.jpg" cap="Mappa del South Rim - sezione principale - tratta dal [sito ufficiale del parco](https://www.nps.gov/grca/learn/news/upload/grca_italian.pdf)" %}

Parcheggiamo in prossimità del [**Bright Angel Lodge**](https://www.grandcanyonlodges.com/lodging/bright-angel-lodge-cabins/) e raggiungiamo a piedi la prima fermata della [navetta rossa](https://www.nps.gov/grca/planyourvisit/shuttle-buses.htm), quella che percorre la Hermit road. Subito veniamo colpiti dalla vista di un gruppo di cervi praticamente accanto alla strada: non sembrano particolarmente disturbati dalla presenza umana.

{% include img.html id=25 cap="Nei pressi del Bright Angel Lodge un gruppo di cervi pascola indisturbato" %}

{% include img.html id=24 cap="Nei pressi del Bright Angel Lodge un gruppo di cervi pascola indisturbato" %}

## Hermit Road

Prendiamo la [shuttle](https://www.nps.gov/grca/planyourvisit/shuttle-buses.htm) (gli shuttle all’interno dei parchi, se non diversamente specificato, sono gratuiti) e ci avviamo in direzione ovest. La [**Hermit road**](https://www.nps.gov/grca/planyourvisit/hermit-road.htm), che percorre il South Rim lungo una serie di punti panoramici, termina presso [**Hermit’s rest**](https://www.nps.gov/places/000/hermits-rest.htm) ed è chiusa al traffico privato. Il [**Rim trail**](https://www.nps.gov/grca/planyourvisit/upload/RimTrailMap.pdf) consente di percorrere l’intera lunghezza anche a piedi. Scendiamo alla prima fermata, il [**Trailview overlook**](https://www.nps.gov/places/000/trailview-overlook-hermit-road-red-route.htm) e, finalmente, vediamo per la prima volta il Gran Canyon. La parola più azzeccata per descriverlo è immensità. La grandezza infatti è l’aspetto che più colpisce. Sul fondo del canyon si nota il [**Colorado river**](https://www.americanrivers.org/river/colorado-river-in-the-grand-canyon/) con alcune delle sue rapide e, in lontananza, il North Rim.

{% include img.html id=9 cap="Vista sul Grand Canyon dal belvedere Abyss" %}

Torniamo alla fermata del bus ad aspettare la prossima navetta (sono piuttosto frequenti). Risaliti, saltiamo un paio di fermate e optiamo per [**Hopi point**](https://www.nps.gov/places/000/hopi-point.htm): altra vista spettacolare. Questa volta decidiamo di percorrere la breve distanza per il prossimo punto panoramico a piedi lungo il Rim trail. Raggiungiamo così [**Mohave point**](https://www.nps.gov/places/000/mohave-point.htm): anche da qui sono visibili le rapide del Colorado river. Sfruttando ancora lo shuttle raggiungiamo [**The Abyss**](https://www.nps.gov/places/000/the-abyss-hermit-road-red-route.htm) e, a seguire, [**Pima point**](https://www.nps.gov/places/000/pima-point.htm). Qui riprendiamo lo shuttle direzione Grand Canyon village e torniamo alla macchina.

{% include img.html id=13 cap="Vista sul Grand Canyon da Pima Point. In lontananza sono visibili alcune delle rapide del Colorado river" %}

## Grand Canyon village

Ci spostiamo alla Market plaza, location del [Grand Canyon Village](https://www.visitarizona.com/places/cities/grand-canyon-village/) dedicata ai servizi, dove facciamo acqua (il distributore di acqua fresca gratuita è all’interno del supermercato).

{% include img.html id=3 cap="Uno scuolabus nei pressi del Grand Canyon village" %}

{% include img.html id=26 cap="Water station gratuita all'interno del supermercato che affaccia sulla Market Plaza" %}

Decidiamo di chiudere la visita di oggi con un’ultima tappa al [**visitor center**](https://www.nps.gov/grca/planyourvisit/grand-canyon-visitor-center.htm) per raccogliere informazioni sull'escursione pensata per [domani](https://www.van42.com/2022/04/26/usa_02-grand-canyon.html). Purtroppo arriviamo che l’ufficio è già chiuso: cerchiamo di capire quale shuttle dovremo prendere domani mattina e la logistica più conveniente. Visto che siamo qui, ci affacciamo sul Canyon dal [**Mather point**](https://www.nps.gov/places/000/mather-point.htm), il punto panoramico più battuto del parco in quanto proprio di fronte al cento visitatori.

{% include img.html img="IMGP4057 - mather point.jpg" cap="Il frequentato belvedere Mather Point al tramonto" %}

## Desert view drive

Tornati in macchina ci spingiamo fino al [**Grandview point**](https://www.nps.gov/places/000/grandview-point.htm) per vedere il tramonto (l’ideale sarebbe stato il [**Lipan point**](https://www.nps.gov/places/000/lipan-point.htm) ma temiamo di non arrivare in tempo). Notando che, con il calare del sole, comincia a scendere anche la temperatura, ci fermiamo a cenare nella prima piazzola con tavoli da pic-nic che troviamo lungo la [**Desert view drive**](https://www.nps.gov/grca/planyourvisit/desert-view-drive.htm).

{% include img.html id=28 cap="Vista sul Grand Canyon dal Grandview Point, punto di osservazione lungo la Desert view Drive" %}

## Kaibab forest

Per dormire, invece, ci spostiamo verso la [**Kaibab national forest**](https://www.fs.usda.gov/kaibab), subito oltre l'ingresso sud del parco, dove è consentito il [campeggio libero](https://www.fs.usda.gov/activity/kaibab/recreation/camping-cabins/?recid=11652&actid=34). Si tratta di una parte di bosco piena di spiazzi lungo la strada sterrata. Il fatto che sia immediatamente fuori dal parco la rende molto appetibile (all’interno dei parchi, infatti, è vietato il campeggio libero se non in apposite aree e su rilascio di specifici permessi, in genere a pagamento). Probabilmente proprio per questo è frequentatissima! Guardando fra un camper, una tenda e un falò lungo il [Long Jim loop](https://freecampsites.net/#!126559&query=sitedetails), troviamo un angolino anche per noi. La temperatura è scesa. Temendo di patire freddo, ci mettiamo addosso gli strati di abbigliamento tecnico più pesanti che abbiamo, uniamo i sacchi a pelo e andiamo a dormire.

{% contentfor mymap %}
<iframe src="https://www.google.com/maps/d/embed?mid=1aIiDT07QdJorBi44nurelExf7JgPE-DJ&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**  
Se si intende visitare più parchi, conviene considerare il pass annuale [America the Beautiful](https://www.nps.gov/planyourvisit/passes.htm) che, per 80 $, consente l'accesso a tutti i parchi nazionali americani (ma non ai parchi statali). Il [costo](https://www.nps.gov/grca/planyourvisit/fees.htm) dell'ingresso al parco, altrimenti, è di 35 $, riferiti al visitatore e al suo veicolo, purché privato, nonché agli altri passeggeri (max 15).

Il sito web dedicato al [Gran Canyon National Park](https://www.nps.gov/grca/index.htm) contiene parecchio materiale utile ad organizzare la propria visita al parco, fra cui mappe, orari e percorsi degli shuttle e informazioni sui principali trekking

[Brochures e mappe](https://www.nps.gov/grca/planyourvisit/brochures.htm) scaricabili gratuitamente, alcune anche in italiano

[Clima e condizioni meteorologiche](https://www.nps.gov/grca/planyourvisit/weather-condition.htm) del Gran Canyon NP

Se non diversamente specificato i siti visitati sono ad accesso gratuito

{% endcontentfor %}