---
layout: post
title:  Dead Horse Point
pics: 2022-04-25-usa
gallery_url: https://photos.app.goo.gl/JneRfGRjKM6Ku5ZV6
tags: [canyon, colorado river]
cat: usa
header:
    teaser: /assets/img/cover/usa-parks/07.jpg

---

{% google_photos page.gallery_url none %}

{% include img.html img="IMGP5367 - dead horse point.jpg" cap="Vista dal Dead Horse point overlook" %}

Ci svegliamo nel campeggio [Sun Outdoor North](https://www.sunoutdoors.com/utah/sun-outdoors-north-moab) a [Moab](https://www.discovermoab.com/). Nonostante le nostre elucubrazioni sul legame fra temperatura e quota/presenza di asfalto, stanotte abbiamo avuto freddo entrambi. Il meteo pare incerto ma esce comunque il sole: facciamo colazione cercando di organizzare tutto ciò per cui ci serve la connessione Wi-Fi. Verifichiamo la presenza di [primitive campsites](https://eu.usatoday.com/story/travel/advice/2019/09/20/primitive-camping-what-you-need-to-know/2385364001/) vicino all'ingresso di Island in the Sky, ipotetici motel per la zona del Bryce Canyon, dove la temperatura dovrebbe essere più bassa, etc. La balotta di ieri sera si è più che dimezzata e il campeggio è ora molto tranquillo. Ci avviamo al [City Market](https://www.citymarket.com/stores/grocery/ut/moab/moab/620/00410?cid=loc_62000410_gmb) per fare un po' di spesa: anche qui rimaniamo colpiti dalla grande quantità di dolci, caramelle, cookies, donuts, salse e condimenti e dalle dimensioni delle confezioni, enormi. Riempita la cambusa, ci dirigiamo verso la strada UT-313. Ormai è già mezzogiorno e mezzo: a questo punto il pensiero che ci viene spontaneo è quello di rimandare a domani [Island in the Sky](https://www.nps.gov/cany/planyourvisit/islandinthesky.htm), al quale contavamo di dedicare una giornata intera, e oggi focalizzarci sul [**Dead Horse point state park**](https://www.discovermoab.com/dead-horse-point-state-park/). Quest'ultimo infatti è più piccolo e, quindi, visitabile in mezza giornata, percorrendo sempre la UT-313. Andata!

## Dead Horse point state park

Usciamo da Moab e imbocchiamo la strada UT-313, decisamente panoramica, attorniata da una serie di imponenti rilievi, **Monitor butte**, **Merrimac butte** e **Heat wave butte**, altopiani di arenaria rossa che mostrano la stratificazione geologica in differenti tonalità. In 40' arriviamo all'ingresso del parco: paghiamo ed entriamo. Il parco è di dimensioni raccolte e si sviluppa interamente lungo l'unica strada asfaltata presente, al termine della quale si trova il **Dead Horse point overlook**.

{% include img.html img="IMGP5375 - potash.jpg" cap="Dead Horse point overlook con le potash sullo sfondo" %}

Ci rechiamo direttamente lì: il colpo d'occhio è notevole, abbraccia una vasta porzione di canyon scavato dal [**Colorado river**](https://www.americanrivers.org/river/colorado-river-in-the-grand-canyon/) che qui forma ampie anse simili a quella dell'[Horseshoe bend](https://www.nps.gov/glca/planyourvisit/horseshoe-bend.htm) a [Page](https://www.visitarizona.com/places/cities/page/). In lontananza, dall'altra parte dell'abisso, si trova il [Canyonlands National Park](https://www.nps.gov/cany/index.htm), in particolare il suo settore [Island in the Sky](https://www.nps.gov/cany/planyourvisit/islandinthesky.htm). Il tempo non è dei migliori: nell'ultima ora il cielo si è coperto e un forte vento si è alzato, muovendo nell'aria sabbia rossa con potenti raffiche. Esplorata quella che ci sembra essere la destinazione principale del parco, facciamo un pic-nic presso i tavoli con tettoia predisposti accanto al parcheggio. Mentre pranziamo, alcuni scoiattoli si avvicinano curiosi. Sono di una razza differente da quelli visti nel [Grand Canyon National Park](https://www.van42.com/2022/04/25/usa_01-grand-canyon.html), con un piccolo codino, diversamente dagli altri che avevano una coda grossa e folta. 

{% include img.html img="IMGP5380 - dead horse point.jpg" cap="Scoiattolo in cerca di cibo" %}

{% include img.html img="IMGP5378 - dead horse point.jpg" cap="Pausa pranzo rigenerante" %}

Percorriamo un tratto del **West rim**, che corre dal Dead Horse point overlook verso l'ingresso del parco. Lasciamo la macchina al punto noto come **the Neck**, lo stretto passaggio che consente di arrivare al Dead Horse point overlook, quello che, nella legenda, i cowboys chiusero lasciando numerosi cavalli dalla parte opposta  a morire di sete. Il percorso è segnato con qualche cartello e con ometti di pietre e costeggia più o meno il bordo del Rim. Alcuni punti sono estremamente esposti e si percepisce che la roccia, sotto di noi, scende a precipizio. Arriviamo al **Meander overlook** e, poco dopo, al **Shafer canyon overlook**, che avevamo appuntato come la location in cui è stata girata la scena finale di [Thelma & Louise](https://it.wikipedia.org/wiki/Thelma_%26_Louise). In realtà, visto dal vivo, non ci pare che il luogo coincida con quello del film, infatti, collegandoci ad internet più tardi, comprendiamo che la scena è stata girata nello **Shafer canyon** vero e proprio, in corrispondenza del **White rim**, quindi più sotto rispetto al belvedere dove ci troviamo noi ora.

## Rientro a Moab

Usciamo dal parco e andiamo in cerca di un primitive campsite per la notte. Abbiamo i riferimenti di alcuni campeggi [BLM](https://www.blm.gov/) autogestiti lungo la strada UT-313, poco più a valle del bivio per Canyonlands. Andiamo a dare un'occhiata al [Cowboy camp campground](https://www.blm.gov/visit/cowboy-camp-campground) (?) e al successivo [Horsethief campground](https://www.blm.gov/visit/horsethief-campground), oltre il quale ci dovrebbe essere un'area adibita al campeggio libero ma tira ancora molto vento e, dopo aver notato grossi nugoli di sabbia rossa alzati nell'aria, preferiamo scendere a Moab nella speranza di essere più riparati. Peccato perché domani ci attende Island in the Sky e ci saremmo risparmiati la strada avanti e indietro. Arrivati a Moab la situazione vento non è migliorata. Permane la difficoltà nel trovare un pernottamento, forse ancora in relazione al [Moab car show](http://moabcarshow.org/contact/). Valutando le temperature previste per i prossimi giorni, ci rendiamo conto che le minime a [Bryce Canyon](https://www.nps.gov/brca/index.htm) sono intorno ai 29° Fahrenheit, più basse di quelle del Grand Canyon! Ci affrettiamo a prenotare un motel su [Booking](https://www.booking.com/) per la sera del 3 maggio scegliendo il [Red Ledges inn](https://www.stayinns.com/country-hearth-inn-suites/ut/tropic/red-ledges-inn) di [Tropic](https://www.townoftropicut.gov/).
A questo punto ci concediamo almeno una cenetta, visto anche che il gran vento renderebbe complicato utilizzare il fornelletto. Torniamo al nostro [diner preferito](https://www.moabdiner.com/) e... lo troviamo chiuso! Grande delusione. Ripieghiamo su [The Spoke on center](https://www.thespokemoab.com/), a due passi da dove siamo ora. Il locale è ricavato in un edificio di archeologia industriale ristrutturato e la sua ambientazione ci piace molto. Ste sceglie il [Rise & Shine](https://www.thespokemoab.com/eat) mentre io opto per [Build your own burger](https://www.thespokemoab.com/eat), mettendoci Black Angus beef, cheddar e bacon. Ci guardiamo attorno e consideriamo che la clientela, mediamente giovane, è probabilmente costituita in buona parte da climbers, escursionisti e frequentatori dei parchi. Mentre chiacchieriamo il nostro cameriere John arriva con due vassoi enormi uno per Ste e uno per me. Porzioni grandi praticamente il doppio rispetto a quelle del diner di [due sere fa](https://www.van42.com/2022/04/29/usa_05-needles.html)! La carne è ottima, così come le patatine. Fatichiamo a finire il nostro piatto. Sazi e soddisfatti, quasi rotolando, ci dirigiamo nuovamente all'area libera di [Cotter Mine road](https://freecamps\ites.net/#!158034&query=sitedetails). Questa volta evitiamo la salita e svoltiamo sulla destra prima del guado secco, fermandoci nel primo slargo presente. Ci copriamo per bene con tutti gli strati che abbiamo, ci infiliamo nel sacco a pelo matrimoniale, curando di rivestirlo con la coperta termica e ci addormentiamo.


{% contentfor mymap %}
<iframe src="https://www.google.com/maps/d/embed?mid=1yqEwIEPIAtMzB3KC51YXT6rjs_XW9qc&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**  
[Dead Horse point state park](https://www.discovermoab.com/dead-horse-point-state-park/): accesso 14 $/persona a piedi oppure 20 $/veicolo (max 8 passeggeri). Trattandosi di parco statale (e non nazionale), non è ricompreso negli ingressi coperti dal pass annuale [America the beautiful](https://www.nps.gov/planyourvisit/passes.htm)

[Red Ledges inn](https://www.stayinns.com/country-hearth-inn-suites/ut/tropic/red-ledges-inn), Tropic: camera doppia e colazione 95 $

[The Spoke on center](https://www.thespokemoab.com/): hamburger per due 48 $; le porzioni sono abbondantissime!

Se non diversamente specificato i siti visitati sono ad accesso gratuito

{% endcontentfor %}