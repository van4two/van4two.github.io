---
layout: post
title: Mont Saint-Michel
pics: 2017-05-20-normandy
gallery_url: https://photos.app.goo.gl/sea9y3zGa5ZeXg669
tags: patrimonio-culturale architettura campagna marea
cat: normandy
header:
    teaser: /assets/slider/normandy/01.jpg
---

{% google_photos page.gallery_url none %}

{% include img.html id=185 cap="Mont Saint-Michel, uno dei luoghi simbolo della Normandia" %}

Dopo aver fatto colazione con pan au chocolat, partiamo alla volta di [**Mont Saint-Michel**](http://www.bienvenueaumontsaintmichel.com/en), la cui sagoma si staglia a nord dell’[area camper](https://www.labidonniere.fr/) dove abbiamo trascorso la notte. Arrivati in zona, tutte le strade confluiscono verso un [grande parcheggio](http://www.bienvenueaumontsaintmichel.com/en/preparing-your-visit/prices) dal quale è possibile proseguire a piedi oppure mediante un bus-navetta gratuito che copre i 2 km di distanza da percorrere per arrivare all’isola. Negli ultimi anni Mont Saint-Michel è stato soggetto a una [serie di opere](http://it.france.fr/it/sulla-francia/mont-saint-michel-torna-ad-essere-unisola) messe in atto per ripristinare il carattere marittimo del sito, che era stato gradualmente snaturato dall’accentuata sedimentazione dovuta anche ad interventi pregressi. Ora l’isola è raggiungibile percorrendo un ponte-passerella progettato all’insegna dello sviluppo sostenibile nei confronti della baia e dell’abbazia.

{% include img.html id=186 cap="Accesso all’isola fortificata attraverso il ponte-passerella" %}

Alla data e ora della nostra visita al sito, la [marea](http://www.ot-montsaintmichel.com/en/horaire-marees/mont-saint-michel.htm) è molto bassa e si può tranquillamente camminare intorno al Mont: studiando in anticipo i cicli delle maree, si può godere del monte circondato dal mare e assistere al sopraggiungere delle acque della marea crescente “come cavalli al galoppo”. Una volta oltrepassate le mura fortificate che cingono l’isola, è tutto un continuo di stradine ripide e strette costellate da negozietti per turisti che accompagnano ai vari camminamenti e alle terrazze che si affacciano verso la costa o il mare.

{% include img.html id=149 cap="Vista da uno dei numerosi affacci di Mont Saint-Michel sulle guglie e terrazze sottostanti" %}

Nonostante la forte “turisticità” del luogo, il complesso sembra aver mantenuto intatta la sua veste medievale, pur avendo subito ripristini spinti, percepibili nella eccessiva perfezione estetica delle architetture. Procedendo verso l’alto, troviamo un minuscolo vicolo largo solo 50 cm e, dopo alcuni affacci fotografici, arriviamo all’[abbazia](http://www.abbaye-mont-saint-michel.fr/en/) in cima al monte. Caratterizzata da ambienti imponenti e diversificati, richiede circa un’ora per essere visitata interamente.

{% include img.html id=177 cap="Uno degli ambienti interni dell’abbazia, coperto da una volta a botte di dimensioni notevoli" %}

{% include img.html id=153 cap="Dettaglio della muratura esterna dell'abbazia, coperta da più varietà di licheni" %}

{% include img.html id=180 cap="Ruota caricavivande in legno, posta all'interno dell'abbazia" %}

Terminato il giro, scendiamo per le stradine del borgo e ci avventuriamo a piedi sul terreno sabbioso intorno al Mont, “circumnavigandolo” e scoprendo, così, prospettive e scorci dell’isola fortificata meno noti. Ogni tanto la sabbia si fa molle e umida e, nell’ultimo tratto dell’anello, siamo costretti a camminare a ridosso delle rocce per evitare le pozze di acqua salata. Ora che torniamo a piedi alla macchina, l’ora di pranzo è già passata.

{% include img.html id=190 cap="Mont Saint-Michel visto dalla costa" %}

{% include img.html id=192 cap="Pecore al pascolo nella Bassa Normandia a breve distanza da Mont Saint-Michel" %}

Mangiamo un boccone veloce al [St. Michel Cafè](https://www.google.it/maps/place/St+Michel+Caf%C3%A9/@48.6143941,-1.4989024,178m/data=!3m1!1e3!4m13!1m7!3m6!1s0x47e033a5e30f5dc5:0x40c14484fbceaf0!2sHonfleur,+France!3b1!8m2!3d49.418762!4d0.233262!3m4!1s0x0:0x30c9a1687a359529!8m2!3d48.613993!4d-1.4984523), un piccolo bar che avevamo adocchiato all’andata, e ripartiamo dirigendoci verso l’Alta Normandia, sulla via del ritorno. Sfogliando il fascicolo di [Meridiani](http://www.edidomus.it/it/brand/meridiani) dedicato, troviamo un articolo sulla [**Route des Chaumières**](http://www.normandie-tourisme.fr/iti/la-route-des-chaumieres---circuit-voiture/notre-dame-de-bliquetuit/fiche-ITIPIC1600000501-1.html?iDD=13), le case con “la chioma” ovvero con il tetto di paglia, tipico della zona. L’area su cui si snoda la Route è lungo il tragitto che abbiamo intrapreso, quindi decidiamo di percorrerla.

{% include img.html id=196 cap="Una “chaumière”, abitazione rurale dal caratteristico tetto “a chioma”, realizzato con paglia di grano, segale o con steli di canne" %}

{% include img.html id=201 cap="Inaspettata sorpresa lungo la Route des Chaumières" %}

Partiamo da Marais-Vernier procedendo in direzione Notre-Dame-de-Bliquetuit, attraverso il [Parc Naturel Régional des Boucles de la Seine Normande](http://www.pnr-seine-normande.com/). Il percorso è stupendo, immerso nel verde e attraversa minuscoli paesini, molti dei quali contano numerose chaumières. Alla prima che incontriamo ci fermiamo a scattare qualche foto ma veniamo ripresi dal proprietario che lamenta essere una proprietà privata: ci scusiamo e proseguiamo il nostro itinerario limitandoci a godere del contesto bucolico e ad osservare le “chiome” delle rustiche abitazioni. Completiamo il tour con la visita al seicentesco [mulino chaumière](http://moulinavent27.wixsite.com/hauville) di Hauville, davvero incantevole.

{% include img.html id=212 cap="Il seicentesco mulino chaumière di Hauville al tramonto" %}

{% include img.html id=210 cap="Distese di campi arati di fronte al mulino di Hauville" %}

La splendida e intensa giornata si conclude a **Jumièges**, località nota per l’omonima [abbazia conservata a rudere](http://it.normandie-tourisme.fr/la-normandia-si-presenta/citta-e-villaggi-della-normandia/altri-luoghi-importanti/jumieges-243-6.html) che intravediamo spuntare fra le cime degli alberi, avvicinandoci all’abitato. Ormai sono le 20 per cui rimandiamo al giorno successivo la visita dell’abbazia e ci concediamo invece un’ottima galette alla creperia [La Bonne Famille](https://www.google.it/maps/place/La+Bonne+Famille/@49.4318664,0.8183715,285a,35y,341.38h,5.54t/data=!3m1!1e3!4m12!1m6!3m5!1s0x47e0fc6e70d68137:0x79ad3ff565c77e66!2sAbbaye+de+Jumi%C3%A8ges!8m2!3d49.4319323!4d0.8190539!3m4!1s0x0:0xa7403b3e289fb1d9!8m2!3d49.432335!4d0.8185405). Troviamo conferma all’idea che ci eravamo fatti che, in Normandia, con il termine “crêpes” si indichino solo le crespelle dolci mentre, per quelle salate, si utilizzi la parola “galettes”; in Provenza, invece, avevamo visto utilizzare il medesimo termine “crêpes” sia per la versione dolce del piatto che per quella salata e “galettes” per le crespelle preparate con farina di grano saraceno. Ad ogni modo la galette prosciutto e formaggio di capra è ottima, come la crêpes al cioccolato a seguire. Da bere, un bicchiere di sidro.

{% include img.html id=228 cap="Galette prosciutto e formaggio di capra e, in fondo, la versione “complete”, con l'aggiunta di un uovo" %}

{% include img.html id=230 cap="Crêpes dolce con banana e cioccolato fuso" %}

Sazi e appagati andiamo alla ricerca dell’[area camper indicata dai Furgoperfecto](https://www.furgovw.org/index.php?topic=318091.msg4273854#msg4273854) che troviamo nelle vicinanze, priva di servizi ma non a pagamento. Ci sono già alcuni camper posizionati ai margini dell’area ghiaiata così noi, per avere più privacy, ci avventuriamo sull'erba poco più avanti. Anche da qui si intravede la parte superiore dell’abbazia sporgere tra le fronde.

{% contentfor mymap %}
<iframe src="https://www.google.com/maps/d/embed?mid=15LICNsR9AZiY224AroLpE3DjJAU&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**
[Mont Saint-Michel](http://www.bienvenueaumontsaintmichel.com/en): accesso libero. [Parcheggio](http://www.bienvenueaumontsaintmichel.com/en/preparing-your-visit/prices): 6 € per 2h30′, 11,70 € per tutto il giorno. [Abbazia benedettina](http://www.abbaye-mont-saint-michel.fr/en/): 10 €

[Mulino di Hauville](https://moulinavent27.wixsite.com/hauville): 3 €

{% endcontentfor %}