---
layout: post
title: Fiordi ovest
tags: [fiordi, piscine naturali]
cat: iceland

gallery_url: https://photos.app.goo.gl/qWcGJFYsx1HiiFK86
pics: 2018-07-28-iceland
day: "11"
teaser: /assets/img/{{post.pics}}/teaser/{{post.day}}.jpg
---

{% google_photos page.gallery_url none %}

{% include img.html img="IMGP9166.jpg" cap="Il relitto del Garðar BA 64, situato nella parte più interna del Patreksfjörður" %}

Ci svegliamo alle 8:15 ma rimandiamo la sveglia di un quarto d'ora: dopo la giornata intensa di ieri, oggi ce la prendiamo con più calma. Il cielo è coperto da nuvole alte e rade che lasciano passare qualche raggio di sole di tanto in tanto. Verso le 10 ci mettiamo in marcia e ripercorriamo al contrario la strada del giorno prima fin poco oltre il relitto del peschereccio dove prendiamo la strada n. 62 in direzione nord percorrendo così anche il lato opposto del Patreksfjörður fermandoci nella omonima cittadina (una metropoli rispetto agli abitanti di poche case trovati fin qui) dove facciamo rifornimento al N1 e una mini spesa a prezzi più elevati rispetto all'entroterra islandese. Procediamo per la strada n. 63 fiancheggiando il fiordo seguente - il Tálknafjörður - dove approfittiamo della presenza di un torrente vicino alla strada per lavare le pentole (ovvero sciacquarle sommariamente nell'acqua). Procediamo e arriviamo al piú ampio Arnarfjörður incontrando subito il paesino di Bíldudalur. Facciamo il punto della situazione: sono le 13 e decidiamo di raggiungere la hot pot che puntiamo per oggi fermandoci anche a mangiare nei suoi pressi. Lungo la strada vediamo una splendida cascata e ci fermiamo a fare un po' di tentativi con il neutral density filter. Riprendiamo la strada e raggiungiamo la Reykjafjarðarlaug hot pool costituita da una piscina in cemento con acqua a 32 gradi e da una hot pot vera e propria accanto in roccia naturale e acqua a 46 gradi. Arriviamo e troviamo già tre macchine di gente che, però, si sta rivestendo. Cogliamo l'attimo e sperimentiamo la hot pot tutta per noi. L'acqua è così calda che é quasi difficoltoso entrarci a mollo. Il fondo è terroso come nella prima hot pot sperimentata, un paio di giorni fa, ma la location, isolata nel fiordo lontano dalla civiltà, é perfetta. Testiamo anche la piscina, ampia tanto da permettere di nuotare, spettacolare, anch'essa tutta per noi! Pranziamo con toast pure oggi e ripartiamo, poco prima delle 16. Il paesaggio si fa maestoso dal momento che i fiordi che attraversiamo sono sempre più ampi e imponenti. Lungo il Borgarfjörður, piccolo fiordo all'interno del più ampio Arnarfjörður, troviamo la bellissima cascata a ventaglio Dynjandi con in suo insieme di cascatelle minori a dominare la valle e il relativo fiordo stesso. Mentre Ste scatta un po' di foto con il filtro ND e il cavalletto, io mi arrampico per il sentiero che raggiunge la cascata principale. Nel parcheggio dedicato, dove troviamo un po' di concentrazione dei pochi turisti presenti nella zona, ci sono anche bagni ben tenuti e facilities per lavare i piatti e fare acqua. Viene chiesta un’offerta più o meno volontaria di 300 isk da mettere in una buchetta.
Riprendiamo la strada che continua, sterrata, su bei panorami fino a Þingeyri. Qui saremmo intenzionati a farci una doccia nel campeggio locale che però sfrutta le docce della vicina piscina comunale e ci viene detto che per utilizzarle dobbiamo pagare il biglietto di accesso alla piscina stessa pari a 600 isk a persona. Rimandiamo la doccia e ci fermiamo nel porticciolo a fotografare i pescherecci colorati e le casse di pesce che vengono scaricate e che attirano subito grandi quantità di gabbiani. Attraversiamo il Dýrafjörður e lungo il successivo Önundarfjörður cerchiamo un posto dove fermarci per la notte: anche se c'è ancora luce sono già le 20:30. Dopo avere inizialmente battezzato una piazzola da picnic lungo la strada principale, ci avventuriamo nei pressi di un vecchio aeroporto in disuso dove troviamo la spiaggia di Valþjófsdalsvegur con molo e una vecchia baracca arrugginita disabitata. Dopo una prima incertezza decidiamo di trascorrere la notte qui. Ste inizia a preparare würstel in umido mentre io termino il diario di viaggio della giornata. All'improvviso esce il sole mostrandoci il fiordo in tutta la sua bellezza e facendoci ancora più apprezzare la location scelta. Facciamo ancora foto al molo e al contesto illuminato. Ceniamo e andiamo a letto verso le 23:30.

{% include img.html img="IMGP9464.jpg" cap="Pulcinella di mare sula scogliera di Látrabjarg" %}


{% contentfor mymap %}
<iframe src="https://www.google.com/maps/d/embed?mid=19yk1fhDcikvK6H21QtzvHefWLZpZJ7An&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**  

Se non diversamente specificato i siti visitati sono ad accesso gratuito
{% endcontentfor %}
