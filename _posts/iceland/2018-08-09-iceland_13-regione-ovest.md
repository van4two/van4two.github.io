---
layout: post
title: Regione dell'ovest
tags: []
cat: iceland

gallery_url: https://photos.app.goo.gl/qWcGJFYsx1HiiFK86
pics: 2018-07-28-iceland
day: "13"
teaser: /assets/img/{{post.pics}}/teaser/{{post.day}}.jpg
---

{% google_photos page.gallery_url none %}

{% include img.html img="IMGP9660.jpg" cap="Il molo solitario sulla spiaggia di Valþjófsdalsvegur" %}

Sveglia alle 7 di fatto ci alziamo quasi un'ora dopo, rimandando lo snooze quattro o cinque volte. È nuvolo. Facciamo colazione con latte cereali e biscotti Ste e con fette biscottate e Nutella io. Ci mettiamo in marcia: oggi sará più che altro una giornata di trasferimento con pochi POI. Poco oltre la nostra piazzola troviamo un paio di slarghi rivolti verso il mare che sarebbero stati location migliori per dormire: pazienza! Imbocchiamo la strada n. 61 passando per Hólmavik e poi la n. 60 in direzione sud. Qui, dopo aver attraversato il ponte sul Gilsfjörður decidiamo di seguire i consigli della Lonely Planet e di Roberto Salini e ci avventuriamo per la strada sterrata n. 590 che segue la costa della penisola di Skorradal, lontano dai tracciati principali. Ci si presenta selvaggia con poche fattorie isolate e con le solite pecore. Verso le 12:30 ci fermiamo nell'area picnic sulla punta delle penisola, segnalata da Salini, davvero in un'ottima posizione, tranquilla e con vista, e ci facciamo dei toast. Ci tratteniamo un po' e un paio d'ore dopo ripartiamo. Tornati nell’entroterra sulla strada n. 60, invece di procedere verso sud, giriamo nella direzione opposta e, dopo poco, imbocchiamo la prima strada laterale a sinistra che in breve ci porta al Hotel Edda, nei pressi del quale si trova la hot pot Guðrúnarlaug. La individuiamo da lontano, proprio due passi dietro all’albergo, in corrispondenza di una breve salita. Troviamo già una coppia di ragazzi immersi e una serie di altre persone appena uscite. Entriamo anche noi nella pozza circolare, perimetrata artificialmente da  pietre lisce che creano anche una sorta di seduta sott’acqua. Spettacolo! La nostra caccia alle hot pots procede fruttuosamente! Riprendiamo la strada tornando sulla n. 60 e fermandoci a fare il pieno alla stazione di servizio N1 di Búðardalur. Procedendo svoltiamo a destra in corrispondenza della strada n. 54 che si addentra nella penisola di Snæfellsnes che visiteremo domani. Raggiungiamo il primo importante paese sulla costa settentrionale, Stykkishólmur, dove compriamo la carne per fare una grigliata. Parcheggiamo al porto e facciamo un giro a piedi: qui sono state girate le scene di The secret life of Walter Mitty dove il protagonista esce dal pub e salta sull’elicottero. Riconosciamo il pub che in realtà pare un’abitazione. Saliamo sul piccolo promontorio su cui si trova il faro e visitiamo dall’esterno l’imponente chiesa Stykkishólmskirkja, dal linguaggio fortemente contemporaneo. Riprendiamo il furgone e cominciamo a cercare una location adatta sia alla grigliata che al pernottamento. Ci fermiamo in uno slargo lungo la Helgafellssveitarvegur, strada secondaria vicino al mare. Il nostro tentativo di grigliare la carne su una delle grigliette dotate di carbonella usa e getta del supermercato fallisce miseramente ma ci consoliamo con uno spettacolare tramonto.

{% contentfor mymap %}
<iframe src="https://www.google.com/maps/d/embed?mid=1D-TjIimJJpb3kVF5MMxYe08kc-5sAi9x&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**  

Se non diversamente specificato i siti visitati sono ad accesso gratuito
{% endcontentfor %}

