---
layout: post
title: Reynisfjara
pics: 2018-07-28-iceland
gallery_url: https://photos.app.goo.gl/P7VpaVGc6CMoSQYV8
tags: aereo cascata pulcinella-di-mare relitto spiaggia
folder: _posts/iceland
#image: /wp-content/uploads/2019/10/IMGP3259-2.jpg
#{% contentfor sidebar %}
#{% endcontentfor %}
---

{% google_photos page.gallery_url none %}

{% include img.html id=90 cap="Il relitto del Douglas Super DC-3 della US Navy abbandonato sulla spiaggia di Sólheimasandur" %}

Dopo una nottata all’insegna di pioggia battente sul furgone, appena svegli arriva un’ulteriore scroscio d’acqua, breve ma intenso. Un’altra giornata di pioggia no, please! Ci siamo svegliati presto – 6:30 – per andare di primo mattino al relitto dell’aereo situato lungo la costa, sulla spiaggia di [Sólheimasandur](https://guidetoiceland.is/travel-iceland/drive/solheimasandur), poco oltre la nostra attuale posizione.

## Sólheimasandur plane wreck

Un articolo sul web definisce l’itinerario per raggiungere il relitto “a little tricky to find” perché si trova a 4 km dal Ring in direzione mare e non è visibile dalla strada. In realtà il relitto dell’aereo è diventato un soggetto molto gettonato negli ultimi anni, meta di un vero e proprio pellegrinaggio (anche la guida [Lonely Planet](https://shop.lonelyplanetitalia.it/prodotto/guida-di-viaggio-islanda) ne parla) a conferma dell’incremento esponenziale del turismo avvenuto recentemente in Islanda (l’articolo è del 2013). Si tratta di un [**Douglas Super DC-3 della US Navy**](https://guidetoiceland.is/connect-with-locals/jorunnsg/the-abandoned-dc-plane-on-solheimasandur) costretto a un atterraggio di emergenza sulla sperduta spiaggia di Sólheimasandur il 24 novembre 1973. L’equipaggio sopravvisse all’impatto e riuscì a mettersi in salvo ma l’aereo venne abbandonato sul posto.

{% include img.html id=95 cap="Per accedere al relitto dell'aereo si percorre un comodo sentiero di 4 km" %}

Dall’[area picnic di Landeyjahöfn](https://park4night.com/lieu/109371/#.XCez-VySPid), dove abbiamo trascorso la notte, torniamo sul Ring e guidiamo seguendo le indicazioni dell’articolo, trovando facilmente il [parcheggio](https://www.google.it/maps/place/S%C3%B3lheimasandur+Parking/@63.474904,-19.3988519,13z/data=!4m8!1m2!2m1!1s+S%C3%B3lheimasandur!3m4!1s0x0:0xeff7b620209f46cb!8m2!3d63.4906479!4d-19.362781), dove ci sono già altre quattro o cinque macchine. Il cielo ora è coperto ma non piove più. Ci avviamo per il sentiero, largo e pianeggiante, un tempo percorribile con un mezzo 4×4 e ora solamente pedonale. In un’oretta raggiungiamo il relitto, attorniato da alcuni turisti che si scattano selfie. Si apre qualche sprazzo di azzurro ed esce il sole. Ci prendiamo un po’ di tempo per curiosare attorno all’aereo, studiandone i dettagli.

{% include img.html id=85 cap="Vista frontale di quel che resta del Douglas Super DC-3" %}

{% include img.html id=87 cap="Dettaglio della fusoliera" %}

{% include img.html id=88 cap="Dettaglio di quel che resta della cabina di pilotaggio" %}

Dopo aver osservato il relitto esplorandolo anche al suo interno, imbocchiamo al contrario il sentiero per rientrare: essendo ormai le 11 di mattina, incontriamo più persone rispetto all’andata. Arrivati al parcheggio riprendiamo il campervan e ci dirigiamo verso il sito della cascata Skógafoss: torniamo di poco indietro sul Ring, dal momento che abbiamo preferito visitare l’aereo di primo mattino, anticipandolo come tappa proprio per evitare la calca.

### Skógafoss

**[Skógafoss](https://guidetoiceland.is/connect-with-locals/regina/the-beautiful-skogafoss-waterfall-and-the-legend-of-the-treasure-chest)** ci accoglie imponente: non ci si riesce ad avvicinare più di tanto per via dell’aerosol e degli schizzi che bagnano subito la reflex. Percorriamo il sentiero che si arrampica fino alla cima della cascata. Da qui c’è un’ottima vista e quando esce il sole si formano arcobaleni in corrispondenza del getto d’acqua.

{% include img.html id=97 cap="La cascata Skógafoss, imponente e fragorosa" %}

Rimaniamo colpiti da come le cascate viste fin’ora – le prime delle tante che visiteremo – riescano ad essere, nella loro imponenza, molto differenti l’una dall’altra pur mostrandosi tutte quali manifestazione della grande potenza della natura.

{% include img.html id=101 cap="Nel parcheggio accanto alla cascata notiamo questo furgone e, soprattutto, il motto che recita: 'Happiness is a way of travel not a destination'" %}

{% include img.html id=102 cap="Facciamo nostro l'aforisma letto sulla fiancata del furgone, in quanto ne condividiamo pienamente il significato" %}

## Dyrhólaey

Riprendiamo il nostro itinerario: prossima tappa, le spiagge nere di Vík. Lungo la strada n. 218 che conduce all’arco di roccia **[Dyrhólaey](https://guidetoiceland.is/travel-iceland/drive/dyrholaey)**, ci fermiamo all’area picnic [Loftsalahellir](https://www.google.it/maps/place/63%C2%B025'14.1%22N+19%C2%B009'02.8%22W/@63.4205846,-19.1522744,274m/data=!3m2!1e3!4b1!4m9!1m2!2m1!1sLoftsalahellir,+iceland!3m5!1s0x0:0x0!7e2!8m2!3d63.4205833!4d-19.1507646), dove troviamo un tavolo di legno dotato di panche e, sullo sfondo, una collinetta rocciosa in cui si apre una grotta. Pranziamo e ci rilassiamo un po’ al sole mentre notiamo alcuni curiosi viaggiatori intenti ad esplorare la cavità presente nella roccia. In breve raggiungiamo il parcheggio della spiaggia con l’arco: ci sono diversi sentieri per osservare la formazione rocciosa, ne imbocchiamo uno e, quasi subito, veniamo incuriositi da un gruppo di persone intente a guardare e fotografare qualcosa in corrispondenza di una piccola scogliera rocciosa: pulcinella di mare!!

{% include img.html id=104 cap="Un pulcinella di mare vola goffamente in cerca di pesce" %}

{% include img.html id=114 cap="Due pulcinella di mare sorvegliano la tana scavata a ridosso della scogliera" %}

Ci avviciniamo e cominciamo a scattare alla rinfusa, emozionati dall’incontro inaspettato. Sono vicinissimi!! E sono buffissimi!!! I [**pulcinella di mare**](https://it.wikipedia.org/wiki/Fratercula_arctica), *Fratercula arctica Linnaeus*, *puffins* in inglese, *lundi* in islandese, svolazzano sul mare atterrando sgraziatamente sulle rocce, portando avanti le zampe come a cercare il terreno. Sono ugualmente ridicoli quando decollano, gettandosi in avanti a zampe giunte, come nell’atto di tuffarsi.

{% include img.html id=106 cap="" %}

{% include img.html id=109 cap="" %}

{% include img.html id=107 cap="" %}

Ce ne sono vari sulla scogliera accanto alla spiaggia nera. Alcuni atterrano vicino alle tane, altri spiccano il volo verso il mare in cerca di pesce. Nonostante questa località non fosse indicata nella guida come possibile sito di avvistamento di pulcinella di mare, poco prima di partire avevamo trovato la segnalazione della loro presenza nelle spiagge nere di Vík, proprio nei giorni immediatamente precedenti alla nostra partenza, da parte di alcuni viaggiatori sul gruppo Facebook [Amici dell’Islanda – Vinir Islands – Iceland friends](https://www.facebook.com/groups/114403970312/?ref=nf_target&fref=nf). Questo gruppo social ci è stato di grande utilità sia per reperire informazioni logistiche che per conoscere, tramite le fotografie postate da altri viaggiatori, siti islandesi incantevoli fuori dai circuiti turistici principali.

## Reynisfjara

Dopo un giro a piedi e alcune foto all’arco Dyrhólaey e ai faraglioni **[Reynisdrangar](https://guidetoiceland.is/travel-iceland/drive/reynisdrangar)**, ancora emozionati dalla vista dei pulcinella di mare, ci spostiamo verso la spiaggia nera principale, quella di **[Reynisfjara](https://guidetoiceland.is/travel-iceland/drive/reynisfjara)**, caratterizzata da una serie di formazioni rocciose costituite da pilastri di basalto squadrati. Notiamo numerosi altri pulcinella di mare in acqua, cullati dalle onde.

{% include img.html id=119 cap="La spiaggia nera di Reynisfjara presenta interessanti formazioni di basalto e ospita un gruppetto di pulcinella di mare che ha nidificato fra le rocce poste sopra all’ampia grotta" %}

{% include img.html id=120 cap="Le formazioni di basalto ricordano pilastri squadrati posti gli uni accanto agli altri e invitano i turisti ad arrampicarvisi sopra" %}

Procediamo per [**Vík**](https://en.wikipedia.org/wiki/V%C3%ADk_%C3%AD_M%C3%BDrdal), dove ci fermiamo per una mini spesa al locale supermercato [Kr](https://www.google.it/maps/place/Kr,-/@63.4184952,-19.004489,355m/data=!3m1!1e3!4m13!1m7!3m6!1s0x48d74a424936b0d1:0xbe83531b006d778d!2sVik,+Iceland!3b1!8m2!3d63.4186315!4d-19.0060479!3m4!1s0x48d74a48a27f5b89:0x1106ee9c51508199!8m2!3d63.4174745!4d-19.000029) e proseguiamo fino a Kirkjubæjarklausturl, località situata poco prima dello [Skaftafell National Park](https://www.vatnajokulsthjodgardur.is/en/areas/skaftafell), dove, ai piedi di una piccola montagna, troviamo il grazioso [campeggio Kirkjubær II](https://park4night.com/lieu/109713//kirkjub%C3%A6jarklaustur-13-skaft%C3%A1rvellir/iceland/#.XCjEPFySPic), inondato di sole. Prendiamo una piazzola sul prato e cominciamo a pianificare il tragitto in programma per domani: dal momento che visiteremo la laguna glaciale [Jökulsárlón](https://guidetoiceland.is/nature-info/jokulsarlon-glacier-lagoon-the-crown-jewel-of-iceland-s-nature), vorremmo effettuare il tour della laguna stessa su un mezzo anfibio. Siamo a conoscenza di un’unica compagnia che organizza escursioni di questo genere, la [Glacier lagoon](http://icelagoon.is/), e notiamo sul relativo sito web che, in molti orari, i posti a disposizione sono già esauriti. Prenotiamo quindi una delle poche alternative che vede ancora alcuni posti liberi, il tour delle 15:20.

{% contentfor mymap %}
<iframe src="https://www.google.com/maps/d/embed?mid=1MZASUbIqHzxXfzO19vdjekz2TjB69PWf&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**  
[Cottage and camping Kirkjubaer II](http://kirkjubaer.com/): 1400 isk a persona + tasse; doccia: 300 isk (durata 5′)

[Amphibian boat tour](http://icelagoon.is/amphibian-boat-tours/) sulla laguna glaciale [Jokulsarlon](https://guidetoiceland.is/nature-info/jokulsarlon-glacier-lagoon-the-crown-jewel-of-iceland-s-nature) con [Glacier lagoon](http://icelagoon.is/): 5700 isk a persona, durata 40′ circa

Se non diversamente specificato i siti visitati sono ad accesso gratuito
{% endcontentfor %}