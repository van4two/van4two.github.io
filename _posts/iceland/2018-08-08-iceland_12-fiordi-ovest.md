---
layout: post
title: Fiordi ovest
tags: [fiordi]
cat: iceland

gallery_url: https://photos.app.goo.gl/qWcGJFYsx1HiiFK86
pics: 2018-07-28-iceland
day: "12"
teaser: /assets/img/{{post.pics}}/teaser/{{post.day}}.jpg
---

{% google_photos page.gallery_url none %}


{% include img.html img="IMGP9660.jpg" cap="Il molo solitario sulla spiaggia di Valþjófsdalsvegur" %}

Ci svegliamo accanto alla spiaggia di Valþjófsdalsvegur, nella [location](https://park4night.com/it/place/449839) trovata casualmente [ieri sera](https://www.van42.com/2018/08/07/iceland_11-fiordi-ovest.html). Mentre Ste ancora dorme, esco dal furgone che si inonda di sole, trovandomi di fronte un cielo blu intenso. Non c'è una nuvola!

{% include img.html img="IMGP9646.jpg" cap="Il molo solitario sulla spiaggia di Valþjófsdalsvegur" %}

Faccio un giro per la spiaggia con la macchina fotografica. Una sterna artica sembra infastidita dalla mia presenza, dal momento che mi continua a volteggiare sopra, sempre a più breve distanza: probabilmente sono nel territorio dove ha nidificato.

{% include img.html img="IMGP9664.jpg" cap="A piedi lungo la spiaggia di Valþjófsdalsvegur" %}

Appagata dalla passeggiata solitaria in questo posto magico, torno al furgone e ripartiamo. Riprendiamo la strada n. 60 e in breve, attraverso una galleria, arriviamo a [Ísafjörður](https://www.westfjords.is/en/destinations/towns/isafjordur), la principale città della regione. Il solo splende nel cielo e la cittadina nel fiordo risulta piacevole. Facciamo un po' di spesa al supermercato [Bonus](https://bonus.is/english/) (l'ultimo prima della penisola di [Snæfellsnes](https://guidetoiceland.is/travel-iceland/drive/snaefellsnes) e il primo da un bel po'), il rifornimento al [N1](https://www.n1.is/en) e laviamo la macchina con le pompe a disposizione nella stazione di servizio.

Ripartiamo percorrendo verso est i vari piccoli fiordi che si trovano all'interno del più grande [Ísafjarðardjúp](https://www.lonelyplanetitalia.it/destinazioni/islanda/isafjardjardjup). All'imbocco dell'[Álftafjörður](https://en.wikipedia.org/wiki/%C3%81lftafj%C3%B6r%C3%B0ur) troviamo il grazioso piccolo abitato di [Súðavík](https://www.westfjords.is/en/destinations/towns/sudavik), caratterizzato da una serie di case dai colori accesi.

{% include img.html img="IMGP9705.jpg" cap="Case dai colori accesi nell'abitato di Súðavík" %}

Lungo l’[Hestfjörður](https://guidetoiceland.is/travel-iceland/drive/hestfjoerdur) avvistiamo una foca! O meglio, vediamo una coppia fotografare qualcosa e notiamo su uno scoglio una foca che prende il sole. Scendiamo anche noi con reflex e cavalletto per documentaria. Rimane placida sul suo scoglio continuando però a controllarci. Riusciamo ad avvicinarci parecchio. Un po' ad effetto catena, altre macchine si fermano vedendoci fotografare e si uniscono a noi. La foca non delude le aspettative e si lascia fotografare.

{% include img.html img="IMGP9725.jpg" cap="Foca al sole nel fiordo di Hestfjörður" %}

Nel fiordo successivo, [Skötufjörður](https://is.wikipedia.org/wiki/Sk%C3%B6tufj%C3%B6r%C3%B0ur), troviamo un'area appositamente dedicata all'osservazione di una piccola colonia di foche che se ne stanno beatamente spaparanzate a prendere il sole. 
Ripartiamo alla volta delle due pozze geotermali in fondo al Mjóifjörður. L'idea é di andare in una delle due pozze e poi farsi una doccia presso il campeggio Heydalur, che abbiamo contattato telefonicamente stamattina per verificare che ci facessero anche solo docciare. Alla fine la struttura, che dispone di cottages, ristorante e di una propria hot pool alimentata da acqua geotermale, ci fa pagare 500 isk a testa per l'uso di hot pool, piscina e docce. Dal momento ne siamo entrambi abbastanza stanchi e provati nonché sporchi, rinunciamo alla pozza geotermale per la hot pool di Heydalur, che non è la stessa cosa, ma che é comunque molto piacevole. Esploriamo anche il capanno della piscina che odora fortemente di cavallo: notiamo una serie di selle appese al muro con i nomi dei relativi cavalli proprietari. Il capanno ospita anche una serie di piante rigogliose (sembra infatti un incrocio fra una serra, una stalla e una piscina!). L'acqua della piscina è fredda ma, in fondo ad essa, c'è una vasca idromassaggio fumante: entriamo dentro e godiamo l'acqua calda tutta per noi. Lessi a puntino ci concediamo una lunga doccia . Nell'operazione di asciugatura capelli mi rendo conto di quanto i miei siano intricati e ne spezzo parecchi prima di riuscire a domarli. Abbandono il bagno lasciando parte del mio scalpo sul pavimento. Ci rimettiamo in marcia alle 19:30 con la sensazione di esserci lessati, pronti per infilarci sotto le coperte. Decidiamo di uscire da questo stretto fiordo la cui strada è sterrata e di fermarci alla prima piazzola buona. Passiamo davanti a un'altra hot pool, la Hörgshlidarlaug, proprio accanto alla strada. Ci fermiamo in una sterrata laterale con area picnic non particolarmente sexi lungo la strada Djúpvegur, ma di meglio non siamo riusciti a trovare e vorremmo fermarci. Scaldiamo una brioches gigante ai semi di sesamo e di papavero e cuciniamo una zuppa agli asparagi. Alle 23 ci infiliamo sotto alle coperte con ancora parecchia luce fuori.



{% contentfor mymap %}
<iframe src="https://www.google.com/maps/d/embed?mid=1aCwRwopfWlej83A3MA2SiBxpW7B2nnZj&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**  

Se non diversamente specificato i siti visitati sono ad accesso gratuito
{% endcontentfor %}