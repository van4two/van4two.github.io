---
layout: post
title: Skaftafell
pics: 2018-07-28-iceland
gallery_url: https://photos.app.goo.gl/P7VpaVGc6CMoSQYV8
tags: cascata ghiacciaio iceberg laguna-glaciale spiaggia walter-mitty
cat: iceland
header:
    teaser: /assets/img/cover/iceland/05.jpg
---

{% google_photos page.gallery_url none %}

{% include img.html id=186 cap="Lo spettacolo degli iceberg disseminati nella laguna glaciale Jökulsárlón" %}

Sveglia alle 6: splende il sole! Nel cielo non si vede una sola nuvola, le previsioni meteorologiche del [sito ufficiale islandese](https://en.vedur.is/) non ne sbagliano una! L’idea di alzarci presto per sfruttare il più possibile questa giornata di bel tempo ci ha ripagati. Facciamo colazione mentre il [campeggio](https://park4night.com/lieu/109713//kirkjub%C3%A6jarklaustur-13-skaft%C3%A1rvellir/iceland//Camping) ancora dorme e lo lasciamo che si sta svegliando. Abbiamo tante cose da fare e da vedere oggi! Facciamo il pieno di carburante alla stazione di servizio [N1](https://www.n1.is/en) del paese e ci mettiamo in marcia.

## Foss á Síðu e Dverghamrar

 La prima tappa della giornata è la cascata [**Foss á Síðu**](https://hiticeland.com/places_and_photos_from_iceland/foss-%C3%A1-s%C3%AD%C3%B0u) che, in condizioni di vento particolare, sarebbe caratterizzata dall’acqua che va in direzione contraria! Non troviamo tali condizioni però: la cascata scorre normalissima al suo posto, in quanto non tira un filo di vento. Dalla parte opposta del Ring rispetto alla cascata, procedendo di poco in direzione est, troviamo le formazioni a colonne basaltiche che costituiscono la scogliera nana di [**Dverghamrar**](https://www.south.is/en/moya/toy/index/place/dverghamrar-dwarf-rocks): sembra la versione in miniatura di quanto abbiamo già visto a [Reynisfjara]({% post_url iceland/2018-07-31-iceland_04-reynisfjara %}), con la differenza che ora ci siamo solo noi, senza turisti ovunque intenti a scattarsi selfie.

{% include img.html id=129 cap="La scogliera nana di Dverghamrar è costituita da formazioni basaltiche simili a quelle già viste sulla spiaggia nera di Reynisfjara" %}

Proseguiamo sul Ring, sempre in direzione est, con il sole spendente nel cielo. Attraversiamo lo [**Skeiðarársandur**](https://guidetoiceland.is/travel-iceland/drive/skeidararsandur), un [sandar](https://www.lonelyplanetitalia.it/destinazioni/islanda/i-sandar), immensa pianura semi-desertica di sabbia vulcanica. Piano piano cominciamo a intravedere delinearsi alla nostra sinistra il profilo dei ghiacciai, lingue di ghiaccio che arrivano a valle scaturendo tutte da un’unica immensa calotta glaciale: il Vatnajökull.

{% include img.html id=134 cap="Sostiamo lungo il Ring in mezzo al nulla soffermandoci ad osservare i ghiacciai, ancora lontani" %}

## Skaftafell National park

Il [**Vatnajökull**](https://visitvatnajokull.is/) è volumetricamente la più grande cappa di ghiaccio europea, con un’estensione di poco inferiore a quella della Corsica, arrivando a coprire l’8% del territorio islandese. Dalla calotta si originano circa 30 ghiacciai vallivi fra cui lo [Skeiðarárjökull](https://fr.wikipedia.org/wiki/Skei%C3%B0ar%C3%A1rj%C3%B6kull), lo [Skaftafellsjökull](https://guidetoiceland.is/travel-iceland/drive/skaftafellsjokull) e lo [Svínafellsjökull](https://guidetoiceland.is/travel-iceland/drive/svinafellsjokull), appunto le prime lingue di ghiaccio che vediamo in lontananza. Ci dirigiamo verso lo[ **Skaftafell National Park**](https://www.vatnajokulsthjodgardur.is/en/areas/skaftafell), che costituisce parte del più grande [Vatnajökull National Park](https://www.vatnajokulsthjodgardur.is/en), comprendendo luoghi di interesse naturalistico fra cui il già citato ghiacciaio Skaftafellsjökull e la cascata Svartifoss.

{% include img.html id=133 cap="Proseguendo lungo il Ring in direzione est ci avviciniamo sempre più ai ghiacciai del Vatnajökull National Park" %}

## Svartifoss

Arriviamo all’ingresso del parco; accedere all’area e parcheggiare ha un costo giornaliero. Ci dirigiamo subito verso la cascata [**Svartifoss**](https://guidetoiceland.is/connect-with-locals/regina/svartifoss-waterfall-in-skaftafell-national-park) che si raggiunge con una passeggiata a piedi in salita di circa mezzora (3,5 km a/r).

{% include img.html img="GoogleDrive_skaftafell-1.jpg" cap="Una prima carta esposta presso il visitor center dello Skaftafell National Park mostra come dal Vatnajökull si originino svariati ghiacciai vallivi fra cui lo Skeiðarárjökull, lo Skaftafellsjökull e lo Svínafellsjökull" %}

{% include img.html img="GoogleDrive_skaftafell_main-trails.jpg" cap="Una seconda carta mostra una zona più circoscritta, illustrando i possibili itinerari percorribili a piedi, fra cui il sentiero che conduce alla cascata Svartifoss" %}

Dalle fotografie che avevamo visto prima di partire ci era parsa un po’ lugubre e, invece, complice anche il sole splendente, questa cascata ci colpisce molto più delle precedenti, per via delle formazioni basaltiche a colonne che la circondano, che ricordando canne d’organo, e per il suo contesto raccolto che accoglie meno turisti rispetto alle cascate viste lungo il Ring.

{% include img.html id=141 cap="La cascata Svartifoss è attorniata da formazioni basaltiche che ricordano canne d’organo" %}

## Svinafellsjökull

Torniamo al parcheggio con l’intenzione di percorrere anche il sentiero che conduce al fronte glaciale dello Skaftafellsjökull ma, calcolando le tempistiche, stimiamo di non avere sufficiente tempo a disposizione per via della prenotazione già effettuata e saldata per l’[escursione con il mezzo anfibio](http://icelagoon.is/amphibian-boat-tours/) nella laguna glaciale Jökulsárlón. Quindi, con un po’ di dispiacere, rinunciamo e procediamo lungo il Ring. Poco più avanti però notiamo l’accesso a un altro fronte glaciale, quello dello [**Svinafellsjökull**](https://guidetoiceland.is/travel-iceland/drive/svinafellsjokull), che si sviluppa subito ad est dello Skaftafellsjökull.

{% include img.html id=145 cap="Il fronte glaciale dello Svinafellsjökull è raggiungibile a piedi in pochi minuti dal parcheggio situato non lontano dal Ring" %}

{% include img.html id=149 cap="Il fronte glaciale si specchia sulla piccola laguna generata dal ghiacciaio stesso" %}

Ci eravamo annotati che questa lingua di ghiaccio è la più vicina a valle: dal Ring, infatti, non sembra particolarmente distante. Dal momento che abbiamo un po’ di margine di tempo, decidiamo di provare a percorrere la breve ma assai dissestata strada per il fronte glaciale. Rapidamente raggiungiamo il piccolo parcheggio libero e, camminando qualche minuto, siamo al fronte glaciale dello Svinafellsjökull: spettacolare! Oltre al fronte del ghiacciaio vero e proprio notiamo i tanti blocchi di ghiaccio di svariati colori e forme (trasparenti, bianchi, con striature azzurre, grigi e neri) immersi in una piccola laguna glaciale. Meraviglia!

{% include img.html id=146 cap="Gli iceberg staccatisi dallo Svinafellsjökull sono immersi nella piccola laguna glaciale" %}

{% include img.html id=154 cap="I blocchi di ghiaccio sono caratterizzati da striature azzurre e nere" %}

{% include img.html id=152 cap="Sul fronte glaciale regna il silenzio e anche la piccola laguna, indisturbata, sembra uno specchio" %}

## Jökulsárlón

La nostra puntata allo Svinafellsjökull, purtroppo, è molto rapida, sempre per via della successiva escursione già prenotata. Rientriamo nel campervan e ci dirigiamo al [**Jökulsárlón**](https://guidetoiceland.is/nature-info/jokulsarlon-glacier-lagoon-the-crown-jewel-of-iceland-s-nature) dove, come immaginavamo, ci attende una grande concentrazione di auto e pullman. Nonostante questo la laguna è spettacolare!

{% include img.html id=174 cap="Lo spettacolo degli iceberg multiforme che galleggiano nel Jökulsárlón con il ghiacciaio vero e proprio sullo sfondo lascia senza fiato" %}

Siamo un po’ in anticipo ma andiamo comunque subito alla biglietteria del [Glacier Lagoon](http://icelagoon.is/) – una baracchina – a mostrare la prenotazione effettuata ieri e a ritirare i biglietti veri e propri. Il parcheggio della laguna è immenso e vede la presenza di varie compagnie che organizzano escursioni sulla laguna stessa in gommone e con altri mezzi, oltre ai numerosi stand dove mangiare. Seguiamo le istruzioni che ci vengono fornite per la breve crociera sull'anfibio, il cui moletto si trova lí all’asciutto. Ci copriamo bene perché immaginiamo che nella laguna ci sarà freddo (e indoviniamo). Ci avviciniamo alla pensilina in legno nei pressi della quale si fermano i mezzi anfibi, ovvero motoscafi con le ruote.

{% include img.html id=166 cap="L'escursione nella laguna che abbiamo scelto avviene su un mezzo anfibio" %}

{% include img.html id=163 cap="Dopo essere stati caricati da un moletto posto “all'asciutto”, su quattro ruote ci avviamo verso il punto in cui si entra in acqua" %}

Ci vengono dati giubbotti di salvataggio da indossare sopra i vestiti e si parte! Il mezzo si allontana apparentemente dalla laguna per dirigersi in realtà nel punto da cui si entra in acqua. Arriviamo là su ruote e, all’improvviso, siamo a mollo. Accanto a noi ci sono gommoni rossi, anch'essi adibiti all’esplorazione della laguna.

{% include img.html id=189 cap="Oltre ai gommoni e ai mezzi anfibi, sulla laguna glaciale notiamo una canoa in esplorazione" %}

{% include img.html id=184 cap="Gommoni rosso fuoco si muovono disinvolti fra gli iceberg" %}

Procediamo lentamente fra gli iceberg, avendo così modo di osservare da vicino blocchi di ghiaccio dalle forme più svariate. Un’addetta di bordo ci spiega che la laguna è relativamente giovane: si è formata, infatti, un’ottantina di anni fa dal progressivo ritiro del ghiacciaio mentre gli iceberg che vediamo attorno a noi sono costituiti da ghiaccio formatosi migliaia di anni fa.

{% include img.html id=176 cap="Il colore blu e le sfumature di azzurro di alcuni iceberg derivano dalla quasi totale assenza di aria al loro interno" %}

{% include img.html id=171 cap="I raggi di sole attraversano il ghiaccio creando effetti di luce meravigliosi" %}

Le striature grigie e nere indicano depositi di eruzione, o comunque di ceneri, mentre quelle blu sono dovute a un effetto ottico legato alla forte compressione della neve che ha espulso dal ghiaccio quasi del tutto l’aria inglobata al suo interno. Vediamo alcuni iceberg muoversi e roteare su se stessi, probabilmente spinti dalla corrente. Generalmente un iceberg che si stacca dal fronte glaciale può metterci fino a qualche anno per attraversare la laguna e uscire da essa, arrivando al mare! Terminato il giro di circa 40′, un po’ infreddoliti ci avviamo verso l’estuario della laguna che si getta, appunto, in mare. Vediamo un blocco di ghiaccio muoversi verso la foce, prima lentamente poi sempre più rapidamente, spinto dalla corrente che, in questa zona, diventa molto forte. Numerosi uccelli volano sulla laguna e si fermano sugli iceberg: gabbiani e forse sterne artiche.

## Diamond beach

Arriviamo alla [**Diamond beach**](https://guidetoiceland.is/travel-iceland/drive/diamond-beach), la spiaggia nera prossima alla foce dell’estuario della laguna, cosparsa di blocchi di ghiaccio di svariate forme e dimensioni. Anche qui ci perdiamo in fotografie a non finire.

{% include img.html id=191 cap="Alcuni blocchi di ghiaccio 'navigano' vistosamente verso l'estuario della laguna" %}

{% include img.html id=197 cap="La Diamond beach è cosparsa di piccoli e grandi blocchi di ghiaccio fuoriusciti dalla laguna glaciale" %}

Torniamo alla macchina e procediamo verso [Höfn](https://en.wikipedia.org/wiki/H%C3%B6fn) dove facciamo una tappa al supermercato [Nettò](https://www.google.it/maps/place/Nett%C3%B3/@64.2525633,-15.2149218,17z/data=!3m1!4b1!4m5!3m4!1s0x48cfac574779df29:0x634dd9f45f5b488d!8m2!3d64.252561!4d-15.2127278) e un giro nel porto. Qui sono state girate le scene del film [*The secret Life of Walter Mitty*](https://en.wikipedia.org/wiki/The_Secret_Life_of_Walter_Mitty_(2013_film)) ambientate in Groenlandia. Procediamo poco oltre, fino alla spiaggia della [**Hvalnes Nature Reserve**](https://www.nat.is/travelguideeng/plofin_hvalnes.htm) e relativo faro e ci fermiamo a dormire [qui](https://www.park4night.com/lieu/39281//Picnic-area#.XCkSjlySPie), seguendo ancora le [indicazioni di Roberto Salini](http://www.ontheroadagain.blog/2018/07/15/hofn-hvalnes/), ormai attorniati dalle nuvole e dal vento. Peccato perché il paesaggio è incantevole!

{% contentfor mymap %}
<iframe src="https://www.google.com/maps/d/embed?mid=1Y6G_oFMNbv1ks46C38c8HY_8dSBoeRRJ&ehbc=2E312F" width="640" height="480"></iframe>
{% endcontentfor %}

{% contentfor sidebar %}
**Tips**  
Skaftafell National Park: accesso al parco e [parcheggio](https://myparking.is/pay/skaftafell/): 750 isk per i veicoli di categoria A – auto di massimo 5 posti (il nostro campervan ricade invece nella categoria B: 1000 isk). Una videocamera registra la targa all’ingresso del parco: ci sono 24 ore di tempo a disposizione per pagare. Presso il parcheggio si trova un ampio e moderno visitors center dotato di servizi igienici

[Amphibian boat tour](http://icelagoon.is/amphibian-boat-tours/) sulla laguna glaciale [Jokulsarlon](https://guidetoiceland.is/nature-info/jokulsarlon-glacier-lagoon-the-crown-jewel-of-iceland-s-nature) con [Glacier lagoon](http://icelagoon.is/): 5700 isk a persona, durata 40′ circa

Se non diversamente specificato i siti visitati sono ad accesso gratuito
{% endcontentfor %}