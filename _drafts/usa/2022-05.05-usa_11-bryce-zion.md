---
layout: post
title:  Bryce Canyon - Zion
pics: 2022-04-25-usa
gallery_url: https://photos.app.goo.gl/JneRfGRjKM6Ku5ZV6
tags: utah canyon national-park camini-delle-fate
cat: usa parks
header:
    teaser: /assets/img/cover/usa-parks/11.jpg

---

{% google_photos page.gallery_url none %}

{% include img.html id=1 cap="Didascalia" %}

Sveglia alle 5 al motel Best host inn di Panguitch. Ci prepariamo rapidi, effettuiamo la prenotazione con la "lotteria" per l'Angels landing che spereremmo di percorrere domani a Zion NP ed entriamo in macchina con 26° Fahrenheit (sotto zero!). Guidiamo verso Bryce Canyon ma, chiacchierando, ci distraiamo e dopo un po' cominciamo a notare indicazioni per Phoenix. Resici conto di aver mancato una svolta, torniamo sui nostri passi. Già Ste si era messo a chiacchierare al telefono con Marco Marconi di progetti lavorativi mentre eravamo al motel, ora sbagliamo strada, chissà se riusciremo ad arrivare in tempo per l'alba! Entriamo nel parco che ancora tutto tace e andiamo diretti al Inspirational point, che abbiamo letto essere una delle migliori location per vedere l'alba. Il termometro della macchina dice che fuori ci sono ancora 26° Fahrenheit. Arriviamo al parcheggio che già il cielo è più chiaro e notiamo diverse macchine. Prendiamo rapidamente l'attrezzatura facendo caso che non sembra poi così freddo. Non facciano in tempo a formulare questo pensiero che, appena giunti sul rim, ai alza un vento gelido che rende molto difficoltose le nostre manovre per montare il cavalletto e preparare il cellulare di Ste per un time lapse. Ci posizioniamo battendo i denti e aprendo una confezione di "scaldini". Albeggia: proviamo a scattare una serie di foto con risultati apparentemente mediocri. L'alba di per sé sulle guglie del Bryce Canyon, però, è meravigliosa. Ce la godiamo nonostante il freddo. Una volta che il sole si è alzato, smontiamo il cavalletto, Ste va a rintanarsi in macchina con il riscaldamento acceso mentre io rimango ancora in po' a fare foto avanti e indietro per il Rim, approfittando della luce calda del primo mattino. Verso le 7 ci spostiamo al Sunset point dove ci sono tavoli da pic-nic per fare colazione. In realtà, essendo ancora freddo, optiamo per posizionare il fornelletto con i toast da cuocere e il caffè da fare subito fuori dalla macchina (a quest'ora il parcheggio è semideserto). Dopo colazione vado sul Rim per qualche scatto con la bella luce del primo mattino, decisamente migliore rispetto alla situazione di ieri. Ora ci spostiamo a Bryce point: da qui infatti parte il Peekaboo Trail. Anche questa volta Ste opta per dormire un po' in macchina pertanto vado a fare l'escursione da sola. Già solo il Bryce point offre ottime visuali su fitti gruppi di hoodoos. Dopo una panoramica mi avvio per il sentiero. Il sito del parco indica dalle 3 alle 4 ore per percorrerlo. Il primo tratto scende per 1,5 km circa nell'anfiteatro: super! Viste meravigliose sui camini delle fate valorizzati dalla luce del primo mattino. Incrocio poche altre persone. Pieno piano mi tolgo i vari strati di abbigliamento e comincio a pentirmi di aver tenuto indosso i Vertigo. Procedo sul loop vero e proprio imboccandolo in senso orario. Il percorso consiste di una serie di sali e scendi continui, arrivando in breve al Wall of windows. Nella parte alta della parete di roccia infatti sono presenti due "finestre' create dall'erosione prodotta dal vento. Arrivo al punto in cui il Peekaboo incroci il Navajo loop: continuo a proseguire sul mio anello, fino a raggiungere il punto di risalita già percorso all'andata in discesa. Chiudo l'itinerario di 7.4 km in 2h20'. Raggiungo Ste che sta ancora dormendo in macchina, facciamo una rapida tappa al visitor center per fare acqua e sfruttare un'ultima volta la WiFi e salutiamo il Bryce Canyon.
Incredibile pensare al gelo di stamattina e al super caldo che c'è ora. Attraversiamo il Red canyon già visto ieri sera e ci fermiamo a pranzare nel parcheggio da cui partono diversi sentieri. Mentre Ste raccoglie legna per il falò che vorremmo fare una delle prossime sere, io cucino cous cous con zucchine e ceci. Sazi, ci rimettiamo al volante, direzione Zion.
Verso le 16 arriviamo a Mt. Carmel Junction e qui imbocchiamo la Mt. Carmel Highway, strada panoramica lungo la quale si trova l'ingresso est del parco. L'accesso non è presidiato, quindi nessuno controlla il nostro pass. Lungo la strada cominciano a presentarsi una serie di grossi "budini" di roccia color ocra chiaro, fino a raggiungere e il tunnel. Qui aspettiamo in coda (evidentemente fanno passare le macchine un po’ per volta), imbocchiamo il tunnel e, all'uscita, ci attende un panorama ancora più maestoso, caratterizzato da imponenti Mascagni di roccia arancione, quasi piccole montagna. La strada scende a tornanti consentendo di osservare il panorama. Raggiungiamo il punto di intersezione con la Zion canyon scenic drive: qui siamo obbligati a svoltare a sinistra in quanto, da marzo, solo gli shuttle possono accedere alla strada panoramica che si sviluppa alla nostra destra. Ci fermiamo al visitor center con qualche difficoltà nel trovare parcheggio. Non appena la connessione Wi-Fi prende, verifichiamo la ricezione di una mail relativa all'esito della lotteria per l'Angels landing: non abbiamo vinto. Peccato, ci speravo! Un po' demoralizzata penso all'idea alternativa dell'Observation Point. Da una mappa appesa all'esterno del visitor center, però, notiamo un simbolo di divieto in corrispondenza della Weeping rock, da cui dovrebbe partire il nostro itinerario alternativo. Decidiamo di metterci in coda per avere qualche info dai Rangers e, magari, una mappa del parco. Ci stupiamo della tanta gente presente. Il ranger risponde alle nostre domande sull'Observation point trail confermando che l'accesso dalla Weeping rock è chiuso e che l'unica via alternativa é risalire la Mt. Carmel Highway, uscire dal parco da est e imboccare un secondo accesso al sentiero che si trova lì. Il risultato è un itinerario di 4 h a/r più o meno in quota. Non siamo entusiasti di questo chiarimento. Riflettiamo sul da farsi e Ste rispolvera l'idea del Narrows. In effetti l'avevo escluso fin da subito pensando alle piene di aprile per cui spesso viene chiuso. Ma chiedere non costa nulla. Torniamo dal ranger indagando le condizioni del Narrows. Ci conferma che è aperto e che l'acqua del Virgin river in questo momento arriva alle caviglie. Ottimo! Ci informiamo anche su possibili noleggi di attrezzatura che ci vengono indicati subito fuori dall'accesso sud del parco, a Springdale. Prendiamo la macchina rincuorati e, uscendo dall'ingresso sud del parco, qui accanto, ci rechiamo nella prima piazzetta che incontriamo, attorniata di attività di vario genere. subito notiamo Outfitter, di cui avevamo trovato i riferimenti sul web. Vediamo tanta gente intenta a provare calzature e tute. Entriamo anche noi. L'equipaggiamento base prevede calze di neoprene, scarpe da torrentismo e bastone. Volendo si possono aggiungere la tuta impermeabile e/o lo zaino, anch'esso resistente all'acqua. In una lavagnetta sono indicati i dati relativi al Virgin river aggiornati quotidianamente. La portata del fiume è di 53 cmq (?). Attenendoci a quanto ci ha detto il ranger, optiamo per il kit base, stupendoci della tanta gente che vediamo invece provare anche la tuta. Ci chiediamo se stiamo sottovalutando noi la cosa ma decidiamo di fidarci del nostro ragionamento. Prendiamo anche uno zaino impermeabile per la macchina fotografica e il PC, per sentirci più sicuri. Mentre siamo intenti a provare le calzature veniamo attratti da un intenso e stuzzicante profumo di carne alla griglia. Ste mi tenta: ci spariamo un hamburger?! ste ma sono solo le 17:45!! Dopo un attimo di esitazione decidiamo di anticipare la cena. Noleggiamo l'attrezzatura e ci sediamo a un tavolo dello Zion Canyon brew pub. In effetti non siamo gli unici ad essere stati attirati dal profumo: il locale è quasi pieno. Scegliamo entrambi un cheeseburger con patatine. Ottima scelta che ci lascia pienamente soddisfatti. Fatichiamo a finire quanto ordinato. Sazi e organizzati per domani, andiamo ora in carica di una location per la notte. Su Free Campsites sono marcate diverse piazzole BLM a circa 20' di guida ad ovest di Springdale. Attraversiamo piccoli abitati costituiti quasi solo da abitazioni e raggiungiamo il lungo fiume del North Creek a nord di Virgin dove cominciamo a vedere camper parcheggiati ogni dove. Cerchiamo un angolino per noi nei pressi di un piccolo corso d'acqua dove già altri sono posteggiati. C'è ancora luce. Guardiamo un paio di puntate di Ozark e andiamo a letto alle 22:30 con una bella stellata sopra di noi.

{% contentfor mymap %}
<iframe src="https://www.google.com/maps/d/embed?mid=13YeL8fLlnIYCt2xclNAM5_L1A6vVh6k&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**
Se non diversamente specificato i siti visitati sono ad accesso gratuito

{% endcontentfor %}