---
layout: post
title:  Capitol Reef
pics: 2022-04-25-usa
gallery_url: https://photos.app.goo.gl/JneRfGRjKM6Ku5ZV6
tags: utah canyon national-park
cat: usa parks
header:
    teaser: /assets/img/cover/usa-parks/09.jpg

---

{% google_photos page.gallery_url none %}

{% include img.html id=1 cap="Didascalia" %}

Sveglia alle 7:30 nei pressi di Notom Road, subito fuori dal Capitol Reef NP. C'è il sole ma tira un gran vento. Stanotte, verso le 3, ci siamo svegliati per il tanto vento che quasi scuoteva il minivan, e lo abbiamo spostato in una posizione meno esposta. Facciamo colazione con i soliti toast, caffè, e via a visitare il parco. La strada continua ad essere panoramica come ieri; scorgiamo l'accesso ad alcuni sentieri, il Grand Wash e il Hickman Natural Bridge: siamo infatti già dentro il parco, il cui accesso è gratuito. Raggiungiamo il visitor center dove chiediamo qualche informazione sulla Cathedral Valley e sulla parte più meridionale del parco: purtroppo, come temevamo, entrambe sono percorribili solo con veicoli high clearance, quindi dobbiamo limitarci alla parte centrale del parco.
Cominciamo la nostra visita con il breve trekking per il Hickman Natural Bridge: torniamo sulla strada principale e lasciamo l’auto nel parcheggio da cui partono diversi sentieri. Notiamo quasi subito e non con particolare entusiasmo che gli alberti attorno al parcheggio e lungo il primo tratto di sentiero sono colmi di nidi di processionarie. Una ragazza infatti ci viene incontro dicendo "Be careful, it’s raining caterpillars!” Anche per terra ce ne sono tantissime. Percorriamo questo primo tratto di sentiero di corsa, fino a trovarci in una zona rocciosa priva di vegetazione. Il sentiero di 1,4 km solo andata consente di raggiungere rapidamente l’imponente ponte naturale.
Dopo questa prima tappa ci dedichiamo a Fruita, la parte del parco mantenuta a frutteto fin da quando venne colonizzata e vennero fatti tentativi di rendere la terra coltivabile. Da giugno, quando gli alberi si caricano di mele, pere, pesche, prugne, i turisti possono cogliere la frutta direttamente dagli alberi e gustarla gratuitamente rimanendo all’interno del frutteto. E’ possibile anche acquistarne da portare via. Purtroppo ora è ancora presto. Colpisce comunque questa oasi verdeggiante fra le rosse rocce assolate del deserto. CI rechiamo alla Gifford house, piccolo negozio di Fruita dove vengono venduti prodotti locali e prendiamo la loro nota torta di mele.
Essendo ancora presto per il pranzo, percorriamo in auto la Scenic drive il cui accesso è a pagamento (ma è gratuito se in possesso del pass dei parchi). La strada corre lungo il Waterpocket Fold, una sorta di “piega” di “ruga” nella roccia, come se la crosta terrestre si sia qui ripiegata verso l’altro formando una lunga escrescenza. Ci fermiamo al parcheggio presso Pleasant Creek (per proseguire sarebbe indicato un veicolo dal fondo alto) e pranziamo con la torta di mele. Sembra un crumble, quasi troppo dolce anche per i gusti di Ste, amante dei dolci. Il tempo, fino a questo momento un po’ nuvoloso, sembra migliorare. Cogliamo l’occasione per ripercorrere la Scenic drive in senso opposto a prima e ci fermiamo per una serie di tappe fotografiche presso l'Egiptian Temple e la Slick rock divide. Tornati a Fruita ci inerpichiamo lungo il primo tratto del Cohab trail fino a un belvedere che ci consente una bella vista sul frutteto, la stalla dei cavalli e tutto il verde che contrasta con le rocce rosse della zona.
Dopo aver fatto acqua presso il visitor center, torniamo sulla UT24 e ci fermiamo prima presso il Panorama point e, successivamente, proseguendo lungo una strada sterrata, lasciamo l’auto e raggiungiamo a piedi il Sunset point (600 m solo andata) e il Gooseneck overlook (200 m solo andata).
Dalla UT24, poco prima di Torrey, imbocchiamo la UT12 verso sud. Questa strada si snoda nella Dixie National Forest che troviamo particolarmente panoramica. Rimaniamo colpiti per come, mentre guidiamo con il sole nel cielo, vediamo nell’aria cadere fiocchi di neve! raggiunto il passo a quota 9600 piedi (quasi 3000 m) comincia la discesa. La strada prosegue ancora panoramica ma con un differente carattere mentre attraversiamo il Grand Staircase Escalante National Monument. Il giallo e il bianco cominciano a prevalere. In particolare ci soffermiamo sul Hogback su cui la strada stessa passa.
Facciamo una sosta al visitor center del parco (a quest’ora ormai chiuso), dove troviamo comunque un po’ di materiale illustrativo e i servizi igienici aperti. Notiamo inoltre una serie di vaschette d’acqua appese in vari punti e scopriamo essere disposte per i colibrì che vengono a bere numerosi.
Dopo qualche altra sosta fotografica raggiungiamo Tropic, dove abbiamo prenotato il pernottamento per una notte presso il motel Red Ledges Inn che, al di là dei problemi iniziali per cui sembra che nessuna delle nostre carte venga riconosciuta, apprezziamo particolarmente. Ci sistemiamo nella bella camera che ci viene data in cui ci prepariamo la cena sfruttando la gavetta di Decathlon e alle 23:30 siamo a letto.

{% contentfor mymap %}
<iframe src="https://www.google.com/maps/d/embed?mid=1J-2tJEnMHoV-3e5SEvtz8WOq3HS9_DQ&ehbc=2E312F" width="640" height="480"></iframe>
{% endcontentfor %}

{% contentfor sidebar %}

**Tips**
Se non diversamente specificato i siti visitati sono ad accesso gratuito

{% endcontentfor %}