---
id: 1609
title: Lovatnet
date: '2019-07-08T00:00:43+00:00'
author: admin
layout: post
guid: 'http://www.van42.org/?p=1609'
permalink: /2019/07/08/lovatnet/
video_url:
    - ''
image: /wp-content/uploads/2020/02/IMGP4004-2-lovatnet-scaled.jpg
categories:
    - Europa
    - Norvegia
tags:
    - ghiacciaio
    - lago
---

<div class="wp-container-179 wp-block-columns has-2-columns"><div class="wp-container-177 wp-block-column"><div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-159"><figure class="gallery-item"><div class="gallery-icon landscape"> [![Lovatnet](https://www.van42.com/wp-content/uploads/2020/02/IMGP4004-2-lovatnet-150x150.jpg)](https://www.van42.com/imgp4004-2-lovatnet/) </div> <figcaption class="wp-caption-text gallery-caption" id="gallery-159-2683"> I rilievi del Jostedalsbreen National Park si specchiano sul lago Lovatnet nella luce del mattino </figcaption></figure> </div></div>Ci svegliamo nel [Sande camping](https://sande-camping.no/?lang=en) sulle rive del meraviglioso lago **[Lovatnet](https://www.nordfjord.no/en/kayak-fjord-and-lake-lovatnet)**. Tiriamo fuori il tavolino e prepariamo dei toast per colazione accanto al furgone, a pochi metri dall’acqua. Qualche canoa esce dal porticciolo del campeggio e si avventura nel lago. Il sole ci scalda e non c’è vento: si sta divinamente! Discutiamo sul da farsi e decidiamo di rimanere qui un altro giorno in modo da dedicarci all’esplorazione della Oldedalen e magari a un giretto sul lago Lovatnet con uno dei mezzi nautici che offre il campeggio, pensando di sfruttare il giorno successivo per il trekking al monte **[Skåla](https://www.visitnorway.com/places-to-go/fjord-norway/nordfjord/hiking-to-skala/)**. Le previsioni meteo per domani, infatti, sono di maggior stabilità e, apparentemente, di sole pieno, mentre oggi dovrebbe rannuvolarsi.

## Oldedalen

Avvisiamo i gestori del campeggio della nostra intenzione di rimanere di più, in modo da assicurarci una piazzola per la notte, e muoviamo il furgone in direzione [Olden](https://en.wikipedia.org/wiki/Olden,_Norway). La **[Oldedalen](https://www.visitnorway.com/listings/oldedalen/211749/)** è una bella vallata con sviluppo più o meno parallelo alla [Lodalen](https://www.nordfjord.no/en/lodalen-0), dove siamo ora. Entrambe si trovano nella parte settentrionale del [Jostedalsbreen National Park](https://www.visitnorway.nl/listings/jostedalsbreen-national-park/5160/) e ciascuna di esse conduce a una diramazione differente del ghiacciaio [Jostedal](http://jostedal.com/en/experience/brevandring/): la lingua di ghiaccio [Kjenndalsbreen](https://www.nordfjord.no/en/kjenndalsbreen) in fondo alla Lodalen e le lingue gemelle [**Briksdalsbreen**](https://www.fjordnorway.com/top-attractions/briksdalsbreen) e **[Melkevollbreen](https://www.re.photos/en/compilation/27/)** al termine della Oldedalen.

<div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-160"><figure class="gallery-item"><div class="gallery-icon landscape"> [![Oldevatnet](https://www.van42.com/wp-content/uploads/2020/02/IMGP4025-4-oldevatnet-150x150.jpg)](https://www.van42.com/imgp4025-4-oldevatnet/) </div> <figcaption class="wp-caption-text gallery-caption" id="gallery-160-2925"> La vallata di Oldedalen è caratterizzata dalla presenza del lago Oldevatnet, uno specchio come il vicino Lovatnet </figcaption></figure> </div></div>Avendo già attraversato interamente la Lodalen [ieri](http://www.van42.org/2019/07/07/geirangerfjord/), scegliamo la seconda opzione per poter esplorare anche l’altra valle. Passato [Loen](https://www.visitnorway.com/places-to-go/fjord-norway/nordfjord/one-lotfy-new-attraction-and-11-other-things-to-do-in-loen/), costeggiamo un tratto del **[Nordfjord](https://www.visitnorway.com/places-to-go/fjord-norway/nordfjord/)** che offre una vista meravigliosa sull’ampio fiordo. Ci infiliamo nella Oldedalen, vallata molto simile alla Lodalen, anch’essa con un ampio lago, l’[Oldevatnet](https://en.wikipedia.org/wiki/Oldevatnet), il cui colore turchese è dovuto ancora ai limi glaciali presenti nell’acqua.

## Briksdalsbreen

Da quanto ci siamo documentati, l’avvicinamento al fronte glaciale del Briksdalsbreen dovrebbe essere di soli 5 km fra andata e ritorno contro i complessivi 10 km del Kjenndalsbreen, ragione per cui ci risulta essere anche il più frequentato. La guida della [Lonely Planet](https://shop.lonelyplanetitalia.it/prodotto/guida-di-viaggio-norvegia) avvisa che la valle a sud di Olden è percorsa da capienti bus turistici e che, quindi, l’atmosfera è un po’ quella della calca: infatti c’è gente ma, tutto sommato, in quantità tollerabile.

<div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-161"><figure class="gallery-item"><div class="gallery-icon landscape"> [![Briksdalsbreen](https://www.van42.com/wp-content/uploads/2020/02/IMGP4057-2-briksdalsbreen-150x150.jpg)](https://www.van42.com/imgp4057-2-briksdalsbreen/) </div> <figcaption class="wp-caption-text gallery-caption" id="gallery-161-2928"> Il fronte glaciale del Briksdalsbreen si raggiunge con una passeggiata di 5 km andata e ritorno </figcaption></figure> </div></div>In fondo alla valle troviamo il parcheggio da cui parte l’itinerario che conduce al fronte glaciale. Nel frattempo il cielo si è coperto. Molti dei visitatori, anziché percorrere a piedi i 2,5 km del sentiero in salita, preferiscono usufruire delle comode e più rapide “troll cars”, simili a golf cart, guidate dagli addetti del parco che fanno avanti e indietro tra il parcheggio e il fronte glaciale.

<div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-162"><figure class="gallery-item"><div class="gallery-icon landscape"> [![Caprette](https://www.van42.com/wp-content/uploads/2020/02/IMGP4049-2-briksdalsbreen-150x150.jpg)](https://www.van42.com/imgp4049-2-briksdalsbreen/) </div> <figcaption class="wp-caption-text gallery-caption" id="gallery-162-2927"> Lungo il sentiero per il Briksdalsbreen si incontrano piccoli gruppi di simpatiche caprette </figcaption></figure><figure class="gallery-item"><div class="gallery-icon landscape"> [![Cartello con datazione](https://www.van42.com/wp-content/uploads/2020/02/IMGP4062-briksdalsbreen-150x150.jpg)](https://www.van42.com/imgp4062-briksdalsbreen/) </div> <figcaption class="wp-caption-text gallery-caption" id="gallery-162-2956"> Una serie di cartelli in legno posizionati lungo il sentiero per il Briksdalsbreen indica l'estensione del ghiacciaio dal primo '800 ad oggi </figcaption></figure> </div></div>Ci avviamo per il sentiero e, dopo poco, ci compare davanti il ghiacciaio, che pare quasi pensile, sporgente dall’alto. Ogni tanto passa una troll car stracolma di turisti, in particolare giapponesi.

<div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-163"><figure class="gallery-item"><div class="gallery-icon landscape"> [![Briksdalsbreen](https://www.van42.com/wp-content/uploads/2020/02/IMGP4063-2-briksdalsbreen-150x150.jpg)](https://www.van42.com/imgp4063-2-briksdalsbreen/) </div> <figcaption class="wp-caption-text gallery-caption" id="gallery-163-2682"> L'ultimo tratto del ghiacciaio pare svilupparsi verticalmente, quasi fosse una cascata congelata </figcaption></figure> </div></div>Nell’ultimo tratto di strada troviamo cartelli che indicano l’estensione del ghiacciaio in diversi momenti storici. A inizio ‘800 era davvero molto più lungo poi, piano piano, si è progressivamente ritirato. Nel 1997 la lingua ha raggiunto la massima estensione da 70 anni a questa parte, per poi ritirarsi di circa 500 m. Nel 2005, inoltre, il tratto su cui si arrampicavano gli escursionisti ha cominciato a scricchiolare e si è frantumato.

<div class="wp-block-dgwt-justified-gallery"><div class="gallery galleryid-1609 gallery-columns-3 gallery-size-thumbnail" id="gallery-164"><figure class="gallery-item"><div class="gallery-icon portrait"> [![Verso il ghiacciaio Briksdalsbreen](https://www.van42.com/wp-content/uploads/2020/02/IMG_20190708_151809-briksdalsbreen-150x150.jpg)](https://www.van42.com/img_20190708_151809-briksdalsbreen/) </div> <figcaption class="wp-caption-text gallery-caption" id="gallery-164-2930"> L'acqua proveniente dallo scioglimento del ghiaccio del Briksdalsbreen forma un breve torrente che va ad alimentare il lago Oldevatnet </figcaption></figure><figure class="gallery-item"><div class="gallery-icon landscape"> [![Acque provenienti da Briksdalsbreen](https://www.van42.com/wp-content/uploads/2020/02/IMG_20190708_144819-briksdalsbreen-150x150.jpg)](https://www.van42.com/img_20190708_144819-briksdalsbreen/) </div> <figcaption class="wp-caption-text gallery-caption" id="gallery-164-2931"> L'acqua proveniente dallo scioglimento del ghiaccio del Briksdalsbreen forma un breve torrente che va ad alimentare il lago Oldevatnet </figcaption></figure> </div></div>Arriviamo al fronte e la temperatura scende drasticamente. Il cielo è ancora grigio. Dopo qualche foto torniamo sui nostri passi, fino a raggiungere il parcheggio. Con il furgone riprendiamo la strada già percorsa all’andata in direzione opposta. Pranziamo sui tavoli di legno di un’ampia area picnic e ci riavviamo verso Loen. Ci accomodiamo nella loggia del camping e studiamo il trekking allo Skåla: ultimo check alle meteo, che sono ottime, e ci convinciamo definitivamente. Cuciniamo pastasciutta e andiamo a letto carichi per domani.

</div><div class="wp-container-178 wp-block-column"><iframe height="480" loading="lazy" src="https://www.google.com/maps/d/u/0/embed?mid=1AWx1cYB9qRiY8QVBFNo-5O_3Pkp8UGIJ" width="640"></iframe>> **Tips**  
> Parcheggio Briksdalsbreen: 50 nkr
> 
> [Sande camping](https://sande-camping.no/?lang=en): 280 nkr per 2 persone + campervan; doccia: 10 nkr (durata 5′)
> 
> Se non diversamente specificato i siti visitati sono ad accesso gratuito

</div></div>