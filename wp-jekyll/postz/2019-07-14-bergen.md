---
id: 1635
title: Bergen
date: '2019-07-14T00:00:37+00:00'
author: admin
layout: post
guid: 'http://www.van42.org/?p=1635'
permalink: /2019/07/14/bergen/
video_url:
    - ''
image: /wp-content/uploads/2020/02/IMG_20190714_114856-scaled.jpg
categories:
    - Europa
    - Norvegia
tags:
    - architettura
    - fiordi
    - 'patrimonio culturale'
    - porto
    - traghetto
    - unesco
---

<div class="wp-container-197 wp-block-columns has-2-columns"><div class="wp-container-195 wp-block-column"><div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-217"><figure class="gallery-item"><div class="gallery-icon landscape"> [![Bryggen](https://www.van42.com/wp-content/uploads/2020/02/IMG_20190714_114856-150x150.jpg)](https://www.van42.com/img_20190714_114856/) </div> <figcaption class="wp-caption-text gallery-caption" id="gallery-217-2686"> Uno degli scorci più caratteristici del quartiere di Bryggen, sito UNESCO e principale luogo di interesse nella città di Bergen </figcaption></figure> </div></div>Dopo la lunga giornata con escursione al [Trolltunga](https://www.visitnorway.com/places-to-go/fjord-norway/the-hardangerfjord-region/hiking-to-trolltunga/) di [ieri](http://www.van42.org/2019/07/13/trolltunga/), ci svegliamo sotto il cielo coperto dei dintorni di Bergen, nel [Lone camping](https://www.lonecamping.no/). Fa freddo ma, per lo meno, non dovrebbe piovere. Avendo anticipato il trekking alla spettacolare [lingua di granito](https://www.visitnorway.com/places-to-go/fjord-norway/the-hardangerfjord-region/hiking-to-trolltunga/) per poter sfruttare le condizioni meteo migliori e avendo conseguentemente allungato un po’ il percorso, siamo ora costretti a ridimensionare il tempo da dedicare a Bergen. Invece di trascorrervi un’intera giornata, infatti, nel pomeriggio ci muoveremo verso sud, in direzione di Stavanger, in vista delle prossime escursioni a piedi.

## Bergen

Facciamo il pieno di carburante e ci avviamo lungo la E16 verso **[Bergen](https://en.visitbergen.com/)**, la principale città della contea di [Vestland](https://en.wikipedia.org/wiki/Vestland). Capitale della Norvegia nel XII e XIII secolo, Bergen ha continuato ad espandersi come centro commerciale per l’esportazione del pesce essiccato, rivestendo un ruolo centrale nei commerci dell’epoca, anche dopo lo spostamento della capitale a [Oslo](https://www.visitnorway.it/dove-andare/norvegia-orientale/oslo/). Parcheggiamo a colpo sicuro in uno dei numerosi [garage](https://www.apcoa.no/en/find-parking/bergen/radisson-blu-royal-hotell/) accanto alla zona più centrale e più frequentata della città, Bryggen.

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-218"><figure class="gallery-item"><div class="gallery-icon landscape"> [![Bryggen](https://www.van42.com/wp-content/uploads/2020/04/IMGP5119-2-bryggen-150x150.jpg)](https://www.van42.com/imgp5119-2-bryggen/) </div> <figcaption class="wp-caption-text gallery-caption" id="gallery-218-3591"> Uno degli scorci più caratteristici del quartiere di Bryggen, sito UNESCO e principale luogo di interesse nella città di Bergen </figcaption></figure> </div></div>## Bryggen

Cominciamo subito il nostro tour a piedi iniziando dal [porto](https://bergenhavn.no/en/port-of-bergen-the-most-important-maritime-hub-in-western-norway/) di Bergen e dall’antico quartiere di Bryggen che vi si affaccia. **[Bryggen](https://en.visitbergen.com/things-to-do/bryggen-in-bergen-p878553)** è stato dichiarato patrimonio dell’umanità dall’[UNESCO](https://whc.unesco.org/en/list/59/) nel 1979 quale testimonianza dell’importante ruolo della città nell’ambito dell’impero commerciale della [Lega Anseatica](https://en.wikipedia.org/wiki/Hanseatic_League) dal XIV al XVI secolo. Gli antichi magazzini di legno presenti sul lato settentrionale del porto costituiscono l’elemento più caratteristico dell’impianto di Bryggen. Numerosi di questi edifici, dal tetto spiovente, sono stati devastati da una serie di incendi, l’ultimo dei quali nel 1955; i 58 superstiti sono stati costruiti dopo l’incendio del 1702.

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-219"><figure class="gallery-item"><div class="gallery-icon portrait"> [![Bryggen](https://www.van42.com/wp-content/uploads/2020/04/IMG_20190714_121224-bryggen-150x150.jpg)](https://www.van42.com/img_20190714_121224-bryggen/) </div> <figcaption class="wp-caption-text gallery-caption" id="gallery-219-3583"> Uno dei vicoletti fra gli ex magazzini in legno di Bryggen </figcaption></figure> </div></div>I vicoli che si aprono fra gli antichi magazzini sono diventati, col tempo, un rifugio per artisti e artigiani. In alcuni di essi si può anche accedere al piano superiore che, quando consentito, ci spingiamo ad esplorare.

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-220"><figure class="gallery-item"><div class="gallery-icon landscape"> [![Bryggen](https://www.van42.com/wp-content/uploads/2020/04/collage-bergen-150x150.jpg)](https://www.van42.com/collage-bergen/) </div> <figcaption class="wp-caption-text gallery-caption" id="gallery-220-3609"> Scorci di Bryggen </figcaption></figure> </div></div>## Il mercato del pesce

Proseguiamo l’esplorazione della città fiancheggiando il molo in direzione sud-est, alla ricerca del noto [mercato del pesce](https://en.visitbergen.com/things-to-do/fish-market-in-bergen-p822253). Ci fermiamo ad una serie di bancarelle dove si vende e, volendo, si cucina al momento carne e soprattutto pesce. Osserviamo quanto presente sui vari banconi e vediamo carne di renna, di alce e di balena. Troviamo anche formaggi a pasta scura: fra questi deve sicuramente esserci quello utilizzato per farcire lo [svele](https://en.wikipedia.org/wiki/Svele), tipico spuntino delle traversate dei fiordi. Infine cesti di frutta fresca già lavata e pulita, pronta per essere gustata. Controllando guida e mappa ci rendiamo conto che il mercato del pesce è proprio questo. Il mercato si compone anche di una sezione al coperto che risulta costituita prevalentemente da graziosi e moderni ristorantini di pesce. Rimaniamo un po’ stupiti in quanto ci immaginavamo qualcosa di differente: entrambi ci sanno un po’ di trappola per turisti. Pensavamo di trovare pescatori del luogo e, invece, ci sono venditori ambulanti che parlano prevalentemente lo spagnolo.

## Verso sud

Concluso il nostro, purtroppo rapido, assaggio di Bergen, recuperiamo il furgone. Il nostro itinerario prevede circa 6 h di guida per 270 km, comprensivi di alcune traversate in traghetto. La prima è quella da [Halhjem](https://en.wikipedia.org/wiki/Halhjem) a Sandvikvåg, sull’isola di [Stord](https://en.wikipedia.org/wiki/Stord_(island)), per la quale saliamo su un traghetto grande e molto moderno.

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-221"><figure class="gallery-item"><div class="gallery-icon landscape"> [![Buvika](https://www.van42.com/wp-content/uploads/2020/04/IMGP5165-2-buvika-150x150.jpg)](https://www.van42.com/imgp5165-2-buvika/) </div> <figcaption class="wp-caption-text gallery-caption" id="gallery-221-3595"> Scorsi bucolici in località Buvika: un porticciolo e, dietro, un allevamento di pesce </figcaption></figure> </div></div>Esce il sole ma c’è anche tanto vento quindi facciamo qualche scatto dal ponte della nave, per poi rintanarci presso i divanetti interni su cui io mi addormento quasi all’istante. Procediamo e l’attraversamento successivo è quello da Arsvågen a Mortavika, sull’isola di [Rennesøy](https://en.wikipedia.org/wiki/Rennes%C3%B8y_(island)).

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-222"><figure class="gallery-item"><div class="gallery-icon landscape"> [![Pecore](https://www.van42.com/wp-content/uploads/2020/04/IMGP5174-2-buvika-150x150.jpg)](https://www.van42.com/imgp5174-2-buvika/) </div> <figcaption class="wp-caption-text gallery-caption" id="gallery-222-3596"> Scorsi bucolici in località Buvika: pecore spaventate </figcaption></figure> </div></div>Una serie di ponti collega diverse piccole isole e ci consente di arrivare in prossimità di [Stavanger](https://www.regionstavanger-ryfylke.com/), dove però non ci fermiamo. Di qui, in breve, con un altro, questa volta breve, traghetto che collega i due abitati di Lauvvik ed [Oanes](https://en.wikipedia.org/wiki/Oanes), arriviamo in zona **[Preikestolen](https://www.visitnorway.com/listings/preikestolen/185743/)**, attraversando la bocca dello stretto **[Lysefjord](http://www.lysefjordeninfo.no/)**, il “fiordo della luce”, caratterizzato da pareti di granito chiaro che, si dice, risplendono anche nelle giornate più grigie.

<div class="wp-block-dgwt-justified-gallery"><div class="gallery galleryid-1635 gallery-columns-3 gallery-size-thumbnail" id="gallery-223"><figure class="gallery-item"><div class="gallery-icon landscape"> [![Strada sul Mastrafjorden](https://www.van42.com/wp-content/uploads/2020/04/IMG_20190714_180345-mastrafjorden-150x150.jpg)](https://www.van42.com/img_20190714_180345-mastrafjorden/) </div> <figcaption class="wp-caption-text gallery-caption" id="gallery-223-3597"> Lungo la strada che attraversa il Mastrafjorden, non lontano da Stavanger </figcaption></figure> </div></div>Ci dirigiamo verso l’[area di sosta Skjersvika](https://park4night.com/lieu/35327//j%C3%B8rpeland-ryfylkevegen/norway/strand#prettyPhoto) segnalata su park4night che ci sembra perfetta per la notte: dotata di bagno con acqua corrente, come [quella](https://park4night.com/lieu/82594//riksveg-13/norway/ullensvang#prettyPhoto) dove ci siamo fermati la sera prima del [trekking al Trolltunga](http://www.van42.org/2019/07/13/trolltunga/). Ci sono già camper e macchine che occupano praticamente tutti i posti disponibili. Noi ci accaparriamo l’ultimo rimasto. Accanto all’area di sosta c’è un minuscolo boschetto di abeti con qualche tavolo da picnic ancora al sole. Anche in questo caso prendiamo l’ultimo rimasto, dove ceniamo. Prepariamo l’occorrente per il trekking di domani, ormai ben rodati sulla logistica, e andiamo a letto.

</div><div class="wp-container-196 wp-block-column"><iframe height="480" loading="lazy" src="https://www.google.com/maps/d/u/0/embed?mid=1wnqWoRxQOE_lzrnNbEhF8G6kRHexYzqp" width="640"></iframe>> **Tips**  
> [Lone camping](https://www.lonecamping.no/): 315 nkr per 2 persone + campervan; doccia: 10 nkr (durata 5′)
> 
> Parcheggio-garage a Bergen (Bryggen): [Euro park pier p-house](https://www.apcoa.no/en/find-parking/bergen/radisson-blu-royal-hotell/): 44 nkr/h
> 
> [Ferry Halhjem-Sandvikvåg](https://www.lifeinnorway.net/sandvikvag-halhjem-ferry/): 311 nkr per 2 persone + campervan
> 
> [Ferry Arsvågen-Mortavika](https://www.fjord1.no/Ruteoversikt/Rogaland/Mortavika-Arsvaagen): 240 nkr per 2 persone + campervan
> 
> [Ferry Lauvvik-Oanes](https://www.visitnorway.it/listings/ferry-lauvvik-oanes/12507/): 119 nkr per 2 persone + campervan
> 
> Se non diversamente specificato i siti visitati sono ad accesso gratuito

</div></div>