---
id: 865
title: 'La penisola di Reykjanes'
date: '2019-01-01T21:36:30+00:00'
author: admin
layout: revision
guid: 'http://www.van42.org/2019/01/01/843-revision-v1/'
permalink: '/?p=865'
cover:
    - ''
---

<div class="wp-container-354 wp-block-columns has-2-columns"><div class="wp-container-352 wp-block-column"><figure class="wp-block-image">![](http://www.van42.org/wp-content/uploads/2019/01/GoogleDrive_IMG_20180728_101734-1024x768.jpg)<figcaption> Preparativi: attrezzatura fotografica e abbigliamento tecnico </figcaption></figure>Atterriamo al Keflavik International Airport di Reykjavik alle 15:10 ora locale, accolti da un cielo grigio pesto e pioggia battente. Nella piccola arrival hall dell’aeroporto incontriamo il nostro contatto dell’autonoleggio. Ci dirigiamo con lui al deposito di [Car Rental Iceland](https://www.carrentaliceland.com/), a soli dieci minuti di auto dal terminal. In macchina chiacchieriamo un po’ e scopriamo che è polacco e che vive in Islanda da dodici anni (conferma di quanto letto su [*The passenger*](https://thepassenger.iperborea.com/titoli/islanda/) riguardo alla cospicua presenza di immigrati provenienti dalla Polonia). Apprendiamo inoltre che il già imprevedibile e piovoso clima islandese, a quanto ci viene riferito, quest’anno lo è ancora di più. Incoraggiante!

<figure class="wp-block-image">![](http://www.van42.org/wp-content/uploads/2019/01/GoogleDrive_IMG_20180728_131324-1024x337.jpg)<figcaption> Arrivo al Keflavik International Airport </figcaption></figure>Arrivati al deposito ci mostra il furgone, un [Expert Camper Peugeot](https://www.carrentaliceland.com/campers-campervan/) del 2015, con cui esploreremo l’Islanda nelle prossime due settimane. Preso in consegna il campervan ci dirigiamo al vicino supermercato [Bonus](https://bonus.is/en/find-stores/) per la prima spesa, dove troviamo conferma dei noti prezzi locali piuttosto elevati. Sistemati gli acquisti siamo finalmente pronti a partire per l’esplorazione della penisola di **[Reykjanes](https://www.visitreykjanes.is/)** che, situata poco a sud della capitale, si protende in direzione occidentale.

<div class="wp-block-dgwt-justified-gallery"><div class="gallery galleryid-865 gallery-columns-3 gallery-size-thumbnail" id="gallery-307"><figure class="gallery-item"><div class="gallery-icon landscape"> [![](https://www.van42.com/wp-content/uploads/2019/01/GoogleDrive_IMG_20180728_204533-150x150.jpg)](https://www.van42.com/googledrive_img_20180728_204533/) </div> <figcaption class="wp-caption-text gallery-caption" id="gallery-307-851"> Il faro più antico, risalente alla fine del XIX secolo </figcaption></figure><figure class="gallery-item"><div class="gallery-icon landscape"> [![](https://www.van42.com/wp-content/uploads/2019/01/GoogleDrive_IMG_20180728_204755-150x150.jpg)](https://www.van42.com/googledrive_img_20180728_204755/) </div> <figcaption class="wp-caption-text gallery-caption" id="gallery-307-849"> Il faro eretto nel 1944 in posizione arretrata rispetto alla costa </figcaption></figure> </div></div>## I fari di Garður 

Sotto la pioggia continua e il vento gelido arriviamo all’abitato di **[Garður](https://www.visitreykjanes.is/en/moya/toy/index/town/gardur)**, sulla punta nord-ovest della penisola stessa. Questo inizio di viaggio si presenta decisamente in salita! Il cielo grigio e il clima ostile rendono tutto più ovattato. Un tempo principale centro della penisola, Garður vive di pesca e del mercato che ruota attorno al commercio del pesce. Poco oltre il paese si erge il promontorio di **[Garðskagi](https://www.visitreykjanes.is/en/travel/places/nature/gardskagi)**, dove nidificano numerosi uccelli marini e dove si trovano [due fari](https://www.svgardur.is/lighthouse). Il più antico, risalente al 1897, è una costruzione in cemento a pianta squadrata e mostra le caratteristiche strisce orizzontali bianche e rosse. Il faro più recente, di forma cilindrica e ancora in cemento, è stato edificato invece nel 1944 in posizione più arretrata rispetto al profilo della costa, in ragione della continua erosione prodotta dal mare.

## La Blue Lagoon

 Lasciato il promontorio di Garðskagi, proseguiamo verso sud sulla strada che costeggia l’area termale della spa Bláa Lónið, meglio nota come [**Blue Lagoon Iceland**.](https://www.bluelagoon.com/) La visita a questa piscina geotermale è argomento molto dibattuto fra turisti e viaggiatori in quanto da alcuni viene indicata come esperienza imperdibile per chi visita l’Islanda, mentre altri vi si oppongono per il costo decisamente elevato. Complice anche la pioggia battente, decidiamo di non entrare, né di visitare l’[area esterna](https://annaluciani.com/2018/05/17/terme-hot-tubs-e-hot-springs-islandesi/) allo stabilimento, sebbene ci risulti essere molto suggestiva e ad accesso libero.

## Krisúvík

<figure class="wp-block-image">![](http://www.van42.org/wp-content/uploads/2019/01/GoogleDrive_IMGP6599-1024x630.jpg)<figcaption> L’esplosione di colori di Krisúvík </figcaption></figure>Imboccata la strada costiera n. 427 e, successivamente, la n. 42, ci addentriamo nella riserva naturale di [Reykjanesfólkvangur](http://www.reykjanesfolkvangur.is/), dirigendoci verso le pozze sulfuree di [**Krisúvík-Seltún**](https://guidetoiceland.is/connect-with-locals/regina/the-colourful-geothermal-area-at-seltun-krysuvik-on-the-reykjanes-peninsula-in-sw-iceland). Per fortuna smette di piovere e riusciamo a visitarle senza bagnarci. L’odore pungente e i colori accesi ricordano tantissimo la neozelandese [Rotorua](www.van42.org/old/it/2012/12/28/rotorua-e-la-thermal-wonderland/). Ci sono pozze di fango ribollenti e solfatare che emettono sbuffi di fumo caldo dall’odore di uova marce. I colori predominanti sono il giallo acceso e tutte le sue sfumature fino all’arancione, mentre le pozze contengono fango che tende al violaceo. Dal parcheggio, in parte su passerelle di legno e in parte su sentiero, si snoda un percorso ad anello che conduce vicino alle aree più interessanti del sito.

<figure class="wp-block-image">![](http://www.van42.org/wp-content/uploads/2019/01/GoogleDrive_IMG_20180728_202806-1024x768.jpg)<figcaption> Avvicinandosi alle solfatare si viene avvolti da fumo caldo dall’odore “importante”</figcaption></figure><figure class="wp-block-image">![](http://www.van42.org/wp-content/uploads/2019/01/GoogleDrive_IMGP6595-1024x517.jpg)<figcaption> Il terreno dell’area di Krisúvík mostra meravigliose sfumature cromatiche </figcaption></figure><figure class="wp-block-image">![](http://www.van42.org/wp-content/uploads/2019/01/GoogleDrive_IMGP6560-1024x678.jpg)<figcaption> Le acque sulfuree dei rivoli e delle pozze hanno temperature estremamente elevate </figcaption></figure>## Il lago Kleifarvatn e la strada n. 417

Sono quasi le 19 e, avvicinandosi la sera, decidiamo di dirigerci verso il Circolo d’oro, che visiteremo l’indomani, percorrendo la strada che costeggia il suggestivo lago **[Kleifarvatn](https://hiticeland.com/places_and_photos_from_iceland/lake-kleifarvatn)**. Superato lo specchio d’acqua, lasciamo la strada asfaltata in costa per imboccare la sterrata n. 417 in direzione est. Questo tracciato attraversa paesaggi lunari di roccia vulcanica scurissima alternata a distese di muschio verde acceso. Il cielo plumbeo accentua ancora di più i colori e il loro forte contrasto. Arrivati sul Ring, la principale strada del paese, conosciuta anche come *Hringvegur* o semplicemente come strada n. 1, riprende l’asfalto e guidiamo per circa una mezzora fino al cratere vulcanico [Kerið](https://guidetoiceland.is/travel-iceland/drive/kerid) che visiteremo domani.

<figure class="wp-block-image">![](http://www.van42.org/wp-content/uploads/2019/01/GoogleDrive_IMG_20180728_210550-1024x554.jpg)<figcaption> La strada n. 42 costeggia la sponda occidentale del lago Kleifarvatn</figcaption></figure><figure class="wp-block-image">![](http://www.van42.org/wp-content/uploads/2019/01/GoogleDrive_IMGP6609-1024x637.jpg)<figcaption> La distesa di muschio verdissimo lungo la strada n. 417, ancora all’interno della riserva naturale di Reykjanesfólkvangur </figcaption></figure>Parcheggiamo il furgone per la notte in una [piazzola](https://park4night.com/lieu/109261/#.XAzSS3SSPid) su una strada sterrata secondaria, poco lontana dal vulcano stesso.

</div><div class="wp-container-353 wp-block-column"><iframe height="480" loading="lazy" src="https://www.google.com/maps/d/u/0/embed?mid=1XsprMX5QVJhsLRF7BCQbQXrmI0TAgWXk" width="640"></iframe>> Se non diversamente specificato i siti visitati sono ad accesso gratuito, cosi come le relative aree parcheggio

</div></div>