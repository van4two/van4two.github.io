---
id: 4407
title: Atlanterhavsveien
date: '2022-08-22T20:55:50+00:00'
author: admin
layout: revision
guid: 'https://www.van42.com/?p=4407'
permalink: '/?p=4407'
---

<div class="wp-container-5802 wp-block-columns has-2-columns"><div class="wp-container-5800 wp-block-column"><div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10851"><figure class="gallery-item"><div class="gallery-icon landscape"> [![Romsdalen](https://www.van42.com/wp-content/uploads/2020/02/IMGP3527-2-trollveggen-150x150.jpg)](https://www.van42.com/imgp3527-2-trollveggen/) </div> <figcaption class="wp-caption-text gallery-caption" id="gallery-10851-2693"> Avvicinandoci alla Trollveggen lungo la E136 nella vallata di Romsdalen </figcaption></figure> </div></div>Ci svegliamo nello **[Reinheimen National Park](https://www.nasjonalparkriket.no/en/destinations/reinheimen)** con il cielo completamente coperto: fuori dal furgone si gela! Ci laviamo la faccia nel torrente e facciamo colazione nell’ampia ed erbosa [area picnic](https://park4night.com/lieu/97541//unnamed-road/norway/lesja-kommune#.XhR2GFVKiUl) dove abbiamo pernottato mentre ricompaiono le nostre amiche pecore. Il silenzio è interrotto solo dal loro belato e dall’acqua che scorre nel ruscello. Riprendiamo la [Slådalsvegen](https://no.wikipedia.org/wiki/Sl%C3%A5dalsvegen) e, in breve, ci immettiamo nella E136 che conduce ad Åndalsnes.

## Trollveggen

Il cielo continua ad essere nuvoloso. La strada percorre comunque la bella vallata di [Romsdalen](https://www.visitnorway.com/places-to-go/fjord-norway/northwest/listings-northwest/trollveggen-and-romsdalen-valley/1001/), dove ci fermiamo alla cascata [Slettafossen](http://www.europeanwaterfalls.com/waterfalls/slettafossen/) e presto troviamo sulla nostra sinistra l’impressionante **[Trollveggen](https://www.visitnorway.com/places-to-go/fjord-norway/northwest/listings-northwest/trollveggen/1001/)**, la “parete dei troll”, il muro verticale più alto d’Europa, la cui vetta si trova a 1800 m dal fondovalle.

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10852"><figure class="gallery-item"><div class="gallery-icon landscape"> [![Trollveggen](https://www.van42.com/wp-content/uploads/2020/02/IMG_20190705_20190705-trollveggen-150x150.jpg)](https://www.van42.com/img_20190705_20190705-trollveggen/) </div> <figcaption class="wp-caption-text gallery-caption" id="gallery-10852-2706"> L'imponente Trollveggen avvolta dalle nuvole </figcaption></figure><figure class="gallery-item"><div class="gallery-icon portrait"> [![Statua di un troll](https://www.van42.com/wp-content/uploads/2020/02/IMG_20190705_130346-trollveggen-150x150.jpg)](https://www.van42.com/img_20190705_130346-trollveggen/) </div> <figcaption class="wp-caption-text gallery-caption" id="gallery-10852-2705"> Il troll è il più caratteristico degli esseri soprannaturali della tradizione norvegese: si dice risieda nell'ombra e nell'oscurità delle fitte foreste e dei fiordi profondi. La Trollveggen è, appunto, la “parete dei troll” </figcaption></figure> </div></div>Il monte ci appare parzialmente avvolto dalle nubi, la roccia è scura e incute un certo timore reverenziale. Dopo qualche foto da un ampio parcheggio lungo la strada con un’area picnic e una serie di servizi dedicati ai turisti che osservano la Trollveggen, procediamo fino ad **[Åndalsnes](https://en.wikipedia.org/wiki/%C3%85ndalsnes)**, dove facciamo una tappa al moderno [visitors center](https://www.visitnorway.com/places-to-go/fjord-norway/northwest/andalsnes-the-mountaineering-capital/?lang=uk). Nello stesso edificio si trova anche una [palestra di arrampicata](http://tindesenteret.no/side/hjem&lang=en).

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10853"><figure class="gallery-item"><div class="gallery-icon landscape"> [![Trollveggen](https://www.van42.com/wp-content/uploads/2020/02/IMGP3530-2-trollveggen-150x150.jpg)](https://www.van42.com/imgp3530-2-trollveggen/) </div> <figcaption class="wp-caption-text gallery-caption" id="gallery-10853-2694"> L'imponente Trollveggen avvolta dalle nuvole </figcaption></figure> </div></div>Procediamo oltre la cittadina intenti a raggiungere Kristiansund per poi percorrere la **[Atlanterhavsveien](https://www.nasjonaleturistveger.no/en/routes/atlanterhavsvegen)**, la strada dell’Atlantico, un’altra delle [strade turistiche nazionali](https://www.nasjonaleturistveger.no/en/routes) della Norvegia. Ci fermiamo poco oltre Åndalsnes, lungo la Fv64 che costeggia il Romsdalsfjord, in corrispondenza di un ampio parcheggio in ghiaia con tavoli da picnic, non propriamente romantico, ma pratico e perfetto per pranzare. Ripartiamo e procediamo, costeggiando il fiordo, fino ad Åfarnes, dove prendiamo il [ferry](https://www.fjord1.no/eng/Timetables/Moere-og-Romsdal/AAfarnes-Soelsnes) per Sølsnes, che ci permette di attraversare il Langfjord: il sistema di piccoli e agili traghetti che sfrutteremo più volte nel corso del viaggio è pratico e veloce e consente di superare le acque dei fiordi anche con l’auto. La strada prosegue fino al fiordo successivo, il Fannefjord, che, questa volta, si oltrepassa grazie a un [tunnel](https://en.wikipedia.org/wiki/Fannefjord_Tunnel) subacqueo lungo 2,5 km.

## Atlanterhavsveien 

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10854"><figure class="gallery-item"><div class="gallery-icon portrait"> [![Atlanterhavsveien brochure](https://www.van42.com/wp-content/uploads/2020/02/atlanterhavsvegen-brochure-1-150x150.jpg)](https://www.van42.com/atlanterhavsvegen-brochure-1/) </div> <figcaption class="wp-caption-text gallery-caption" id="gallery-10854-2739"> Copertina della brochure che illustra l'itinerario dell'Atlanterhavsveien, una delle 18 Scenic Routes norvegesi (tratta da https://www.nasjonaleturistveger.no/en/routes/atlanterhavsvegen) </figcaption></figure><figure class="gallery-item"><div class="gallery-icon landscape"> [![Atlanterhavsveien map](https://www.van42.com/wp-content/uploads/2020/02/atlanterhavsvegen-map-150x150.jpg)](https://www.van42.com/2016-09-20-atlanterhavsvegen-webkart-a4print/) </div> <figcaption class="wp-caption-text gallery-caption" id="gallery-10854-2740"> Mappa dell'itinerario dell'Atlanterhavsveien, una delle 18 Scenic Routes norvegesi (tratta da https://www.nasjonaleturistveger.no/en/routes/atlanterhavsvegen) </figcaption></figure> </div></div>Poco prima di Molde, prendiamo la E39 verso nord-est e arriviamo a **[Kristiansund](https://www.visitnorway.com/places-to-go/fjord-norway/northwest/kristiansund/)** dove imbocchiamo direttamente la scenic route, ben segnalata. A tratti esce un pochino di sole. La “Strada dell’Atlantico” ha uno sviluppo di 36 km, e si snoda da Kårvåg a Bud lungo 17 piccole isole fra Vevang e Averøya con una serie di insoliti ponti.

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10855"><figure class="gallery-item"><div class="gallery-icon landscape"> [![Lungo l'Atlanterhavsveien](https://www.van42.com/wp-content/uploads/2020/02/IMGP3643-2-atlanterhavsveien-150x150.jpg)](https://www.van42.com/imgp3643-2-atlanterhavsveien/) </div> <figcaption class="wp-caption-text gallery-caption" id="gallery-10855-2696"> Panorama lungo l'Atlanterhavsveien </figcaption></figure> </div></div>Le 18 strade turistiche nazionali norvegesi sono state valorizzate con l’inserimento, nei punti di maggior interesse, di strutture di belvedere, passerelle, piattaforme e quant’altro progettati con linguaggio contemporaneo dai più disparati studi di architettura, allo scopo di creare un invito ad ammirare e vivere il paesaggio.

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10856"><figure class="gallery-item"><div class="gallery-icon landscape"> [![Lungo l'Atlanterhavsveien](https://www.van42.com/wp-content/uploads/2020/02/IMGP3626-2-atlanterhavsveien-150x150.jpg)](https://www.van42.com/imgp3626-2-atlanterhavsveien/) </div> <figcaption class="wp-caption-text gallery-caption" id="gallery-10856-2672"> Una casa di legno di pescatori lungo l'Atlanterhavsveien </figcaption></figure> </div></div>Troviamo, per esempio, un camminamento sopraelevato ad [Eldhusøya Island](https://www.nasjonaleturistveger.no/en/routes/atlanterhavsvegen?attraction=Eldhus%C3%B8ya) che compie un percorso ad anello. Nell’area dove si parcheggia è presente un caffè con rivestimento semi mimetico.

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10857"><figure class="gallery-item"><div class="gallery-icon landscape"> [![Ponte Storseisundbrua](https://www.van42.com/wp-content/uploads/2020/02/IMGP3610-2-storseisundbrua-150x150.jpg)](https://www.van42.com/imgp3610-2-storseisundbrua/) </div> <figcaption class="wp-caption-text gallery-caption" id="gallery-10857-2695"> Il ponte curvo Storseisundbrua lungo l'Atlanterhavsveien </figcaption></figure> </div></div>Poco oltre, la strada compie un’impennata in corrispondenza del ponte curvo **[Storseisundbrua](https://www.nasjonaleturistveger.no/en/routes/atlanterhavsvegen?attraction=Storseisundbrua)**, che ricorda un po’ le montagne russe. Proseguiamo e, di tanto in tanto, ci fermiamo in occasione degli scorci più particolari, strane formazioni della roccia, case in legno che dominano piccole baie, altri belvedere e ponti in salita.

## Bud

Proseguiamo fino a **[Bud](https://www.visitnorway.com/places-to-go/fjord-norway/northwest/listings-northwest/the-fishing-village-of-bud/927/)**, piccolo villaggio di pescatori che ci affascina e che visitiamo a piedi. Il rientro prevede di percorrere nuovamente il tunnel e di riprendere il traghetto in senso opposto.

<div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10858"><figure class="gallery-item"><div class="gallery-icon landscape"> [![Il porto di Bud](https://www.van42.com/wp-content/uploads/2020/02/IMGP3657-2-bud-150x150.jpg)](https://www.van42.com/imgp3657-2-bud/) </div> <figcaption class="wp-caption-text gallery-caption" id="gallery-10858-2668"> L'allegro e raccolto porticciolo di Bud, al termine dell'Atlanterhavsveien / The cheerful and cozy Bud little harbor, at the end of the Atlanterhavsveien </figcaption></figure> </div></div><div class="wp-block-dgwt-justified-gallery"><div class="gallery galleryid-4407 gallery-columns-3 gallery-size-thumbnail" id="gallery-10859"><figure class="gallery-item"><div class="gallery-icon landscape"> [![Lungo l'Atlanterhavsveien](https://www.van42.com/wp-content/uploads/2020/02/IMG_20190705_190928-150x150.jpg)](https://www.van42.com/img_20190705_190928/) </div> <figcaption class="wp-caption-text gallery-caption" id="gallery-10859-2713"> Il molo di una casa di legno di pescatori lungo l'Atlanterhavsveien </figcaption></figure><figure class="gallery-item"><div class="gallery-icon landscape"> [![Gabbiani a Bud](https://www.van42.com/wp-content/uploads/2020/02/IMGP3666-2-bud-150x150.jpg)](https://www.van42.com/imgp3666-2-bud/) </div> <figcaption class="wp-caption-text gallery-caption" id="gallery-10859-2697"> Gabbiani raccolti su una delle case di legno sul mare a Bud </figcaption></figure> </div></div>Terminato il percorso panoramico, rientriamo ad Åndalsnes per fermarci all’omonimo [campeggio](http://www.andalsnes-camping.net/home), poco a sud dell’abitato. Stanchi della lunga giornata, andiamo a letto con il rumore della E136 subito oltre il fiume, un po’ fastidioso.

</div><div class="wp-container-5801 wp-block-column"><iframe height="480" loading="lazy" src="https://www.google.com/maps/d/u/0/embed?mid=1SEGAy5yIbwbklc6DKS6mJ1GvfRPRxPsf" width="640"></iframe>> **Tips**  
> Pedaggio [Slådalsvegen](https://no.wikipedia.org/wiki/Sl%C3%A5dalsvegen): 50 nkr (solo carta di credito)
> 
> [Ferry Åfarnes-Sølsnes](https://www.fjord1.no/eng/Timetables/Moere-og-Romsdal/AAfarnes-Soelsnes): 150 nkr/tratta per 2 persone + campervan
> 
> Pedaggio [Atlanterhavsveien](https://www.nasjonaleturistveger.no/en/routes/atlanterhavsvegen): 142 nkr
> 
> [Åndalsnes](https://www.andalsnes-camping.net/home) camping: 270 nkr per 2 persone + campervan; doccia: 15 nkr (durata 5′)
> 
> Se non diversamente specificato i siti visitati sono ad accesso gratuito

</div></div>