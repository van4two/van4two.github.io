---
id: 3447
title: 'Le spiagge del D-Day'
date: '2020-04-13T18:52:05+00:00'
author: admin
layout: revision
guid: 'http://www.van42.org/2020/04/13/464-revision-v1/'
permalink: '/?p=3447'
---

<div class="wp-container-3858 wp-block-columns has-2-columns"><div class="wp-container-3856 wp-block-column">Ci svegliamo in una bella giornata di sole nel parcheggio di fronte alla [Plage du Butin](https://www.google.it/maps/place/Plage+du+Butin/@49.4266669,0.2200179,15z/data=!4m2!3m1!1s0x0:0x7a6a21118e9ec7c2?sa=X&ved=0ahUKEwifh8m24o3WAhWXHsAKHQ-sBykQ_BIIiwEwDg), deserto. Trascorriamo la mattina visitando **Honfleur**, deliziosa cittadina del Calvados, situata sulla foce della Senna: facciamo una passeggiata verso il caratteristico porticciolo proseguendo per le strette e graziose viuzze del centro storico. Notiamo numerosi atelier d’arte e locali dove gustare crêpes ed altre specialità. All’ingresso del porto si erge l’ottocentesca [Lieutenance](https://fr.wikipedia.org/wiki/Lieutenance_d%27Honfleur), prima sede dell’amministrazione cittadina e antica porta dell’abitato, ora in fase di restauro.

<figure class="wp-block-image">![](www.van42.org/wp-content/uploads/2018/12/GoogleDrive_2017.05.21-01.-honfleur-1024x683.jpg)<figcaption>L’allegro porticciolo di Honfleur</figcaption></figure><div class="wp-block-dgwt-justified-gallery"><div class="gallery galleryid-3447 gallery-columns-3 gallery-size-thumbnail" id="gallery-6681"><figure class="gallery-item"><div class="gallery-icon landscape"> [![](https://www.van42.com/wp-content/uploads/2018/12/GoogleDrive_2017.05.21-09.-honfleur-150x150.jpg)](https://www.van42.com/googledrive_2017-05-21-09-honfleur/) </div> <figcaption class="wp-caption-text gallery-caption" id="gallery-6681-790"> Vetrine di atelier e negozi del centro storico – Historic center atelier and little shops </figcaption></figure><figure class="gallery-item"><div class="gallery-icon portrait"> [![](https://www.van42.com/wp-content/uploads/2018/12/GoogleDrive_2017.05.21-12.-honfleur-150x150.jpg)](https://www.van42.com/googledrive_2017-05-21-12-honfleur/) </div> <figcaption class="wp-caption-text gallery-caption" id="gallery-6681-791"> La Liutenance, antica porta della città – The Liutenance, ancient town gate </figcaption></figure> </div></div>Dopo aver fatto il pieno di carburante, ci dirigiamo verso la costa che la mattina del 6 Giugno 1944, il D-Day, fu teatro dello storico **sbarco in Normandia**. Lungo la strada ci fermiamo a [Le Fournil de Bénerville](https://www.google.it/maps/place/Le+Fournil+de+B%C3%A9nerville/@49.3487814,0.0503798,18.69z/data=!4m5!3m4!1s0x47e1d4dc42a634d3:0xcb578c5adcf243ce!8m2!3d49.3487803!4d0.0510595), una graziosa boulangerie-patisserie che attira la nostra attenzione per via dei tavolini e dei divanetti esterni realizzati con pallet dipinti di bianco. Come già abbiamo osservato due anni fa in occasione del [viaggio in Provenza](http://www.van42.org/it/2015/08/07/provenza/), notiamo che la maggior parte della gente, anche giovane, non parla una sola parola d’inglese. Spesso lo capisce ma risponde esclusivamente in francese: un modo per intenderci, comunque, lo troviamo sempre!

Proseguendo per il nostro itinerario, lungo la D27 veniamo attratti da un angolo di campagna decisamente bucolico: un prato alberato accanto ad un ruscello con mucche al pascolo sulla sponda opposta: cediamo alla voglia di una sosta rigenerante, bagnandoci nell’acqua fresca e trasparente e appisolandoci al sole.

<figure class="wp-block-image">![](www.van42.org/wp-content/uploads/2018/12/GoogleDrive_2017.05.21-20.-lower-normandy-1024x712.jpg)<figcaption>Pausa in riva al fiume nella campagna del Calvados</figcaption></figure>## L’esplorazione dei luoghi del D-Day

Ci riprendiamo con un vigoroso caffè – il furgo è dotato dell’immancabile mini-moca – e ripartiamo, ormai vicini all’area che intendiamo esplorare oggi. L’attraversamento del **[Ponte Pegasus](https://musee.memorial-pegasus.com/en/pegasus-bridge/)**, subito prima dell’abitato di Bénouville, ci riporta indietro di più di mezzo secolo: la presa di questo ponte ribaltabile, costruito da Gustave Eiffel nel 1871, ha consentito la traversata dei rinforzi alleati provenienti dal mare. Nel 1994 il ponte originale è stato sostituito da uno più largo e moderno (è comunque esposto nel parco del [Mémorial Pegasus](https://musee.memorial-pegasus.com/en/)).

Da qui in 40 minuti raggiungiamo [**Arromanches-les-Bains**](http://it.normandie-tourisme.fr/la-normandia-si-presenta/citta-e-villaggi-della-normandia/altri-luoghi-importanti/arromanches-564-6.html): dall’altopiano che affaccia sulla costa sono visibili blocchi di cemento in acqua, non lontani dalla spiaggia, ciò che rimane del porto artificiale realizzato durante il secondo conflitto mondiale. I colori accesi del mare e della spiaggia, che oggi appare un posto tranquillo e piacevole, contrastano con l’idea degli eventi che hanno avuto luogo qui. Prima di partire, nell’intenzione di visitare le spiagge del D-Day con maggiore consapevolezza, abbiamo guardato il documentario *[Normandy Surviving D-Day](https://www.youtube.com/watch?v=VGz9j-HbieU)* e rivisto il film di Steven Spielberg [*Saving Private Ryan*](https://en.wikipedia.org/wiki/Saving_Private_Ryan), che riprende gli avvenimenti accaduti su queste spiagge.

<figure class="wp-block-image">![](http://www.van42.org/wp-content/uploads/2019/10/2017.05.21-24.-arromanches-1024x666.jpg)<figcaption>La spiaggia con i resti del porto prefabbricato di fronte ad Arromanches-les-Bains</figcaption></figure>La nostra tappa successiva è costituita dalle [batterie tedesche di **Longues-sur-Mer**](https://en.wikipedia.org/wiki/Longues-sur-Mer_battery): le costruzioni in cemento armato sono strutture poderose ben mimetizzate nella campagna, ancora dotate di cannoni progettati per colpire fino a 20 km di distanza.

<figure class="wp-block-image">![](www.van42.org/wp-content/uploads/2019/01/GoogleDrive_2017.05.21-30.-longues-1024x683.jpg)<figcaption>Le batterie di Longues-sur-Mer mimetizzate nella campagna prossima alla costa </figcaption></figure><div class="wp-block-dgwt-justified-gallery"><div class="gallery galleryid-3447 gallery-columns-3 gallery-size-thumbnail" id="gallery-6682"><figure class="gallery-item"><div class="gallery-icon landscape"> [![](https://www.van42.com/wp-content/uploads/2019/10/2017.05.21-42.-longues-150x150.jpg)](https://www.van42.com/2017-05-21-42-longues/) </div> <figcaption class="wp-caption-text gallery-caption" id="gallery-6682-1968"> Batteria tedesca ancora equipaggiata di cannone – German battery still equipped with cannon </figcaption></figure><figure class="gallery-item"><div class="gallery-icon portrait"> [![](https://www.van42.com/wp-content/uploads/2019/10/2017.05.21-38.-longues-150x150.jpg)](https://www.van42.com/2017-05-21-38-longues/) </div> <figcaption class="wp-caption-text gallery-caption" id="gallery-6682-1969"> Cannone originale perfettamente conservato, collocato in una delle casematte cementizie – Original cannon perfectly preserved, placed in one of the cement casemates </figcaption></figure> </div></div>Ripartendo in auto notiamo lungo la strada cartelli che portano la dicitura: “[Ferme Félícíté: pommeau, cidre, calvados](http://www.ferme-felicite.fr/?lang=en)“. Curiosi dall’inizio della vacanza di assaggiare il sidro, succo di mela fermentato caratteristico della Normandia, seguiamo le indicazioni e in breve ci ritroviamo nel giardino di un produttore privato che ci accoglie nel suo “negozio” facendoci assaggiare i tre differenti tipi di sidro che produce: secco, semi-secco e dolce. Il sapore inizialmente ci ricorda un po’ quello della birra ma con una nota decisamente fruttata. Compriamo una cassa da sei bottiglie di sidro miste (16,30 €).

<figure class="wp-block-image">![](www.van42.org/wp-content/uploads/2019/01/GoogleDrive_2017.05.21-44.-ferme-felicite-1024x758.jpg)<figcaption>Quadro riepilogativo dei diversi prodotti ricavati dalla mela presso la piccola azienda locale Ferme Félícíté  
</figcaption></figure>Riprendiamo la visita dei luoghi legati al D-Day: la prossima e ultima tappa del nostro itinerario è il **[cimitero americano a Colleville-sur-Mer](https://www.abmc.gov/cemeteries-memorials/europe/normandy-american-cemetery#.WZQf6VGx270)**: rimaniamo colpiti dalla vastità del cimitero-memoriale, costituito da un prato verdissimo e molto curato costellato da innumerevoli croci bianche, apparentemente uguali le une alle altre. Ci avviciniamo e cominciamo a leggere i nomi incisi su ciascuna di esse, stato di provenienza del defunto, data di nascita e di morte. Di fronte ad alcune di esse sono posti sporadici fiori, singole rose o piccole bandiere americane. Dal cimitero è visibile la spiaggia di [**Omaha Beach**](https://en.wikipedia.org/wiki/Omaha_Beach), altro sito su cui avvennero gli sbarchi.

<figure class="wp-block-image">![](www.van42.org/wp-content/uploads/2018/12/GoogleDrive_2017.05.21-55.-colleville-1024x712.jpg)<figcaption>L’impressionante cimitero-memoriale americano a Colleville-sur-Mer</figcaption></figure><figure class="wp-block-image">![](www.van42.org/wp-content/uploads/2019/01/GoogleDrive_2017.05.21-50.-colleville-1024x679.jpg)<figcaption>Alternate alle croci bianche vi sono lapidi a forma di stella di Davide per le salme dei soldati ebrei  
</figcaption></figure>Da qui, nell’ormai tardo pomeriggio, ci dirigiamo verso la parte sud-ovest della Normandia dove si trova Mont Saint-Michel, quasi al confine con la Bretagna. L’intenzione è quella di recarci in zona in modo da poterci muovere, il mattino successivo, direttamente per la visita dell’isola fortificata. Ci fermiamo per la notte presso l’area camper segnalata da [Furgoperfecto](https://www.furgovw.org/index.php?topic=219643.msg4273838#msg4273838), [La Bidonnière](https://www.labidonniere.fr/): la piccola altura con borgo, fortezza e chiesa è già visibile in lontananza all’orizzonte.

</div><div class="wp-container-3857 wp-block-column"><iframe height="480" loading="lazy" src="https://www.google.com/maps/d/embed?mid=1BlJ3dC7rhjk5CzPv3MP5MWl_CN8" width="640"></iframe>> **Tips**
> 
> I siti storici legati allo sbarco in Normandia da noi visitati e citati in questo articolo sono gratuiti
> 
> AC [La Bidonniere](https://www.labidonniere.fr/): campervan + due persone + elettricita’ = 10,70 €, doccia con gettone a parte. Soluzione complessivamente valida in un’area dove le alternative presentano costi superiori

</div></div>